# -*- mode: mandoku-view; -*-
#+TITLE: 御定佩文齋廣群芳譜
#+DATE: 2015-08-24 23:18:46.964152
#+PROPERTY: ID KR3i0044
#+PROPERTY: BASEEDITION WYG    
#+PROPERTY: JUAN 御製序
<pb:KR3i0044_WYG_000-1a>¶
　欽定四庫全書¶
御製佩文齋廣羣芳譜序¶
　粤自神農氏嘗草辨榖民始知樹藝醫藥伊耆氏命羲¶
　和推歩定歴以授時民始知耕穫之不愆而百工績熈¶
　偉哉開物成務啟牖来兹聖帝之功與天地並矣朕聴¶
　政之暇披閲典籍留意農桑繪耕織之圗製永言之什¶
　時廵所至親歴田間其稼穡之艱難作勞之辛苦既周¶
　知而洞悉矣每思䆒百昌生殖之理極萬變消長之情¶
<pb:KR3i0044_WYG_000-1b>¶
　著為成編以佑吾民嘗謂爾雅具其名物而郭璞陸佃¶
　孫炎之流䟽注埤翼又加詳焉其明備者莫如本草自¶
　本經以迄陶𢎞景蘇頌而下數十種凡採治之法無不¶
　該核他如齊民要術月令廣義諸書其蒔植之宜為更¶
　晰矣遐稽往牘擷其英華歸於簡括良匪易也比見近¶
　人所纂羣芳譜蒐輯衆長義類可取但惜尚多踈漏因¶
　命儒臣即祕府藏帙攟摭薈萃刪其支冗補其闕遺上¶
　原六經旁据子史洎夫稗官野乗之言才士之所歌吟¶
<pb:KR3i0044_WYG_000-2a>¶
田夫之所傳述皆著於篇而竒花瑞草之産於名山貢¶
自逺徼絶塞為前代所未見聞者亦咸列焉復允廷臣¶
之請益以朕所賦詠依類分載總一百卷命名曰佩文¶
齋廣羣芳譜冠以天時尊嵗令也次糓次桑麻崇民事¶
也次蔬茶果木花卉資厚生溥利用也終以藥物重民¶
命也其諸天時蚤晚之候人事種溉之方地力彼此之¶
殊物性良楛之異罔弗條舉縷析燦然可觀焉是書也¶
攬品彚之蕃滋想羣生之率育一展卷間化機洋溢於¶
<pb:KR3i0044_WYG_000-2b>¶
兹畢呈固不惟矜淹洽侈藻麗也以是刋布天下垂之¶
久逺使吾民優㳺於農圃之中家室盈寜樂其業而不¶
憚其勤而大夫士以及民之秀者因以區别物宜審其¶
淑慝凛嗜好之常慎莭宣之度於以躋仁夀而享泰平¶
亦不為無所裨助也哉¶
康熙四十七年五月初十日¶
#+PROPERTY: JUAN 御定佩文齋廣羣芳譜刋成進呈表
<pb:KR3i0044_WYG_000-3a>¶
御定佩文齋廣羣芳譜刋成進¶
　呈表¶
　　　原任掌河南道事河南道監察御史加七級(臣/)劉¶
　　　灝㳟承¶
勅㫖校刋¶
　佩文齋廣羣芳譜今已成書謹奉¶
　表上¶
　進者(臣/)灝誠惶誠恐稽首頓首¶
<pb:KR3i0044_WYG_000-3b>¶
　上言伏以三才並建資参賛以成能庶物芸生賴神靈¶
　　　而利用神農首出先嘗草木之滋后稷誕生即識¶
　　　方苞之種蓋將開物以成務必先辨類而知名是¶
　　　以東作西成人時敬授荔生葽秀月令必書考比¶
　　　興於風詩方名悉載溯權輿於釋詁爾雅兼綜史¶
　　　列農家者流術是齊民之要降而本草代有專家¶
　　　異産竒名各徴風土含華落實别著春秋言以人¶
　　　人而殊物亦生生而廣更有場師田老家傳種樹¶
<pb:KR3i0044_WYG_000-4a>¶
　　　之方墨客詩人藻結風花之思見聞各異篇帙紛¶
　　　綸自非刋録為一書誰識源流於萬類欽惟¶
皇帝陛下¶
　德茂生成¶
　休徴蕃廡¶
　光昭千古普同若木之華¶
　化鼓八方直被扶桑之國聰明卓絶格物靡遺稼穡艱¶
　　　難居心無逸田疇景物盡歸耕織之圖車轍廵行¶
<pb:KR3i0044_WYG_000-4b>¶
　　　徧省桑麻之務乃有道旁異草徼外竒花郭璞未¶
　　　詳孫炎不識一經¶
聖覽便悉嘉名仰窺莫測所自來博學盡驚為天授品題¶
　　　所及逺過箋疏睹記不忘何湏載籍乃猶時勤薈¶
　　　萃下逮芻蕘¶
特命編修(臣/)汪灝(臣/)張逸少(臣/)汪漋(臣/)黄龍睂仰遵¶
指授敬事編摩繙¶
　内府之藏書廣羣芳之舊譜農書花歴藥品茶經指掌¶
<pb:KR3i0044_WYG_000-5a>¶
　　　可求分條並載一編在手疑四序之皆春百物羅¶
　　　前如萬方之並貢至若一花一木曽被¶
宸章若賦若詩久登¶
御集莫不轉鴻鈞於一氣揚藻采於千秋分冠簡端尤光¶
　　　册府筆如垂露灑五色於芳菲文似慶雲映三光¶
　　　於碧落既成篇帙更¶
錫序文¶
天語輝皇融六經之津液¶
<pb:KR3i0044_WYG_000-5b>¶
奎文焜燿徹十襲之縹緗(臣/)灝澗谷庸材山林小草早蒙¶
　　　收採便得敷榮竊負栽培自貽傾覆叨¶
𢎞恩於使過不棄菲葑效末技以校書日親棃棗身是久¶
　　　枯之木忽訝春囘心如已折之葵猶承日照剞劂¶
　　　告竣少竭力於涓埃豕亥傳訛猶驚心於詿誤乃¶
　　　蒙¶
　口勅許列頭銜對玉簡以悚惶瞻¶
　彤墀而踴躍伏願¶
<pb:KR3i0044_WYG_000-6a>¶
　光輝炳照¶
　化育遐宣¶
　澤及臣鄰收杞梓楩柟之用¶
　功施田野成布帛菽粟之風則龍木鳯芝呈祥於連理¶
　　　之樹一莖䨇穗獻瑞於大有之年矣謹按天時譜¶
　　　六卷榖譜四卷桑麻譜二卷蔬譜五卷茶譜四卷¶
　　　花譜三十二卷果譜十四卷木譜十四卷竹譜五¶
　　　卷卉譜六卷藥譜八卷校刋告成(臣/)灝無任瞻¶
<pb:KR3i0044_WYG_000-6b>¶
天仰¶
聖激切屏營之至謹奉¶
　表隨¶
　進以¶
聞¶
　康熈四十七年六月初一日原任掌河南道事河南道¶
　　　監察御史加七級(臣/)劉灝謹上表¶
#+PROPERTY: JUAN 原叙
<pb:KR3i0044_WYG_000-7a>¶
　　附録羣芳譜原叙(王象晉著/)¶
　　尼父有言吾不如老農不如老圃世之耳食者遂¶
　　譁然曰農與圃小人事也大人者當劑調二氣冶¶
　　鑄萬有烏用是齪齪者為果爾則陳豳風者不必¶
　　聖愛菊愛蓮者不必賢税桑田樹榛栗者不必稱¶
　　塞淵侈詠歌哉予性喜種植斗室傍羅盆草數事¶
　　瓦鉢内蓄文魚數頭薄田百畮足供饘粥郭門外¶
　　有園一區題以渉趣中為亭顔以二如雜藝蔬茹¶
<pb:KR3i0044_WYG_000-7b>¶
　　數十色樹松竹棗杏數十株植雜草野花數十器¶
　　種不必竒異第取其生意欝勃可覘化機美實陸¶
　　離可充口食較晴雨時澆灌可助天工培根核屏¶
　　菑翳可驗人事暇則抽架上農經花史手錄一二¶
　　則以補咨詢之所未備每花明柳&KR0442;日麗風和攜¶
　　斗酒摘畦蔬偕一二老友話十餘年前陳事醉則¶
　　偃仰於花茵莎榻淺紅濃緑間聴松濤醻鳥語一¶
　　切升沉寵辱直付之花開花落因取平日所渉歴¶
<pb:KR3i0044_WYG_000-8a>¶
　　咨詢者類而著之於編而又冠以天時嵗令以便¶
　　從事歴十餘寒暑始克就緒題之曰二如亭羣芳¶
　　譜與同志者共焉相與怡情相與育物相與阜財¶
　　用而厚民生即不敢謂調二氣冶萬有其於天地¶
　　之大生廣生未必無小補云因思尼父所言盖恐¶
　　石隐者流果於忘世而非厭薄農圃以為瑣事不¶
　　足為也請以質諸世之所謂大人者¶
#+PROPERTY: JUAN 凡例
<pb:KR3i0044_WYG_000-9a>¶
　凡例¶
　一羣芳譜原本大抵託興衆芳寄情花木可為風雅¶
　　之助然或摭拾舊聞或獨攄己見採擇未遍不免¶
　　登載疎漏今將榖桑麻蔬茶花果木竹卉藥諸譜¶
　　皆捜羅羣編依類増補俾讀者咸知重農貴榖為¶
　　率育羣生之本下及庶草繁殖𢎞茂對之化機藥¶
　　果資生登人民於壽域是書所關舉世共頼¶
　一原本以羣芳命名而冠以天譜嵗譜今改嵗譜為¶
<pb:KR3i0044_WYG_000-9b>¶
　　天時記四時長養之理萬彚榮枯之候冠於諸譜¶
　　之前若天譜中歴數災祥及泛言日月風雲星辰¶
　　雨露等類并嵗譜中泛言節序者俱與羣芳不甚¶
　　貼切㮣不復録¶
　一原本各譜中分題名目條欵不一今每一物詳釋¶
　　名狀列於其首次徴据事實統標曰彚考傳記序¶
　　辨題䟦雜著騷賦詩詞綂標曰集藻其製用移植¶
　　等目統標曰别録庶分條簡要編次畫一至若原¶
<pb:KR3i0044_WYG_000-10a>¶
　　本首簡總論雜説中有可採者並行附載泛者略¶
　　之¶
　一原本花木卉藥諸譜按之經史傳記方書地志文¶
　　集及今耳目所見闕漏者頗多若金蓮花夜亮木¶
　　及塞外諸竒花海内諸名山所産山花前人不經¶
　　見者今皆採補以廣後人見聞¶
　一原本梅杏桃李之類俱載入花中今分見於花果¶
　　兩處更使開卷瞭然¶
<pb:KR3i0044_WYG_000-10b>¶
　一葛木棉以類相從附入桑麻譜他如香附莎草卉¶
　　藥各見芸香山礬别為二物蘭簡澤蘭析作數種¶
　　俱各註明本條之下以便觀覽¶
　一原本中藥譜僅五十有四種為數甚少今照本草¶
　　綱目廣採補入凡見於詩經爾雅楚辭及唐宋歴¶
　　代詩文者増註其下¶
　一原本諸譜中多有療治一條今按醫療自有專書¶
　　如本草綱目證治凖繩之類可備詳考纂入譜内¶
<pb:KR3i0044_WYG_000-11a>¶
　　反多闕略且恐叅䆒未精泥方貽悞寕闕之以致¶
　　愼¶
　一原本終以鶴魚一譜今按禽魚既與羣芳命名不¶
　　符且類族衆多禽中不得專舉一鶴魚中不得專¶
　　舉金魚復於本類不備槩不復存¶
　一原本所載事實或闕書名賦詠或闕人名又或書¶
　　官書號書地書爵書諡今於其可考證者悉為標¶
　　明餘仍其舊以示存疑¶
#+PROPERTY: JUAN 御定廣羣芳譜
<pb:KR3i0044_WYG_000-12a>¶
御定佩文齋廣羣芳譜編校官¶
　　　翰　　　林　　院　　編　　修(臣/)汪　灝¶
　　　翰　　　林　　院　　編　　修(臣/)張逸少¶
　　　翰　　　林　　院　　編　　修(臣/)汪　漋¶
　　　翰　　　林　　院　　編　　修(臣/)黄龍睂¶
　　　　校録人員¶
　　　舉　　　　　　　　　　　　人(臣/)李同聲¶
　　　舉　　　　　　　　　　　　人(臣/)胡期恒¶
<pb:KR3i0044_WYG_000-12b>¶
　　　貢　　　　　　　　　　　　生(臣/)張育徽¶
　　　監　　　　　　　　　　　　生(臣/)潘葆光¶
　　　監　　　　　　　　　　　　生(臣/)胡宸基¶
　　　監　　　　　　　　　　　　生(臣/)周　鼎¶
　　　監　　　　　　　　　　　　生(臣/)周　旋¶
　　　監　　　　　　　　　　　　生(臣/)吳從龍¶
　　　生　　　　　　　　　　　　員(臣/)錢阿瑛¶
　　　生　　　　　　　　　　　　員(臣/)張宏敏¶
<pb:KR3i0044_WYG_000-13a>¶
　　生　　　　　　　　　　　　　員(臣/)張　位¶
　　生　　　　　　　　　　　　　員(臣/)方　覲¶
　　生　　　　　　　　　　　　　員(臣/)趙侗斆¶
　　生　　　　　　　　　　　　　員(臣/)許懋德¶
　　生　　　　　　　　　　　　　員(臣/)邱起元¶
#+PROPERTY: JUAN 總目
<pb:KR3i0044_WYG_000-14a>¶
　欽定四庫全書卷　　　　子部九¶
御定佩文齋廣羣芳譜總目　　譜錄類三(草木禽魚之/屬)¶
　　　天時譜六卷¶
　　　穀譜四卷¶
　　　桑麻譜二卷¶
　　　蔬譜五卷¶
　　　茶譜四卷¶
　　　花譜三十二卷¶
<pb:KR3i0044_WYG_000-14b>¶
　　　果譜十四卷¶
　　　木譜十四卷¶
　　　竹譜五卷¶
　　　卉譜六卷¶
　　　藥譜八卷¶
　　　　　(臣/)等謹案¶
　　御定廣羣芳譜一百卷康熙四十七年¶
　　聖祖仁皇帝御定葢因明王象晋羣芳譜而廣之也¶
<pb:KR3i0044_WYG_000-15a>¶
　　　　凡改正其門目者三以天譜嵗譜併為天時¶
　　　　記惟述物候榮枯而天譜之雜述災祥嵗譜¶
　　　　之汎陳節序者俱刪不録其鶴魚一譜無闗¶
　　　　種植亦無闗民用則竟全刪改正其體例者¶
　　　　四原本分條標目前後㕘差今每物先釋其¶
　　　　名狀次徴據事實統標曰彚考詩文題詠統¶
　　　　褾曰集藻製用移植諸法統標曰别録其療¶
　　　　治一條恐㕘校未精泥方貽悮亦竟刋除至¶
<pb:KR3i0044_WYG_000-15b>¶
　　　　象晉生於明季不及見太平王㑹之盛今則¶
　　　　流沙蟠木盡入版圖航海梯山咸通職貢凡¶
　　　　殊方絶域之産古所未聞者俱一一詳載以¶
　　　　昭¶
　　聖朝之隆軌又象晉以田居閒適偶爾著述不能窺¶
　　　　天禄石渠之秘考證頗踈其所載者又多稗¶
　　　　販於花鏡圃史諸書或迷其出處或舛其姓¶
　　　　名訛漏不可殫數今則紬東觀之藏開西崑¶
<pb:KR3i0044_WYG_000-16a>¶
　　　　之府並溯委窮源詳為補正以成博物之鴻¶
　　　　編¶
　賜名廣羣芳譜特¶
　聖人褒纎介之善不没創始之功耳實則新輯者十¶
　　　　之八九象晉舊文僅存十之一二也乾隆四¶
　　　　十七年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
