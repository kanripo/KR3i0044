# -*- mode: mandoku-view; -*-
#+TITLE: 御定佩文齋廣群芳譜
#+DATE: 2015-08-24 23:18:47.804592
#+PROPERTY: ID KR3i0044
#+PROPERTY: BASEEDITION WYG    
#+PROPERTY: JUAN 卷三十四
<pb:KR3i0044_WYG_036-1a>¶
　　欽定四庫全書¶
御定佩文齋廣羣芳譜卷三十四¶
　　　花譜¶
　　　　牡丹三¶
　集藻─五言排律─增─唐王建牡丹─此花名價别開艶益皇¶
　都香逼苓菱萎紅燒躑躅枯軟光籠細脉妖色暖鮮膚¶
　滿蕊攅黄粉含稜鏤絳蘓好和薰御扆堪畫入宫圗晩¶
　態愁新婦殘妝望病夫教人知箇數留客賞斯湏一夜¶
<pb:KR3i0044_WYG_036-1b>¶
　輕風起千金買亦無　─同于汝錫賞白牡丹─曉日花初¶
　吐春寒白未凝月光裁不得蘓合㸃難勝柔膩於雲葉¶
　新鮮掩鶴膺統心黄倒暈側莖紫重稜乍斂㸔如睡初¶
　開問欲譍並香幽蕙死比艶美人憎價數千金貴形相¶
　兩眼疼自知顔色好愁被彩光凌　─白居易牡丹─絶代¶
　祗西子衆芳惟牡丹月中虗有桂天上漫誇蘭夜濯金¶
　波滿朝傾玊露殘性應輕菡蓞根夲是琅玕奪目霞千¶
　片凌風綺一端稍宜經宿雨偏覺耐春寒見說開元嵗¶
<pb:KR3i0044_WYG_036-2a>¶
初令植御欄貴妃嬌欲比侍女妒羞㸔巧類鴛機織光¶
攅麝月團暫移公子第還種杏花壇豪士傾囊買貧儒¶
假乗觀葉藏梧際鳳枝動鏡中鸞似笑賔初至如愁酒¶
欲闌詩人㤀芍藥釋子媿栴檀酷烈宜名夀姿容想姓¶
潘素光翻鷺羽丹艶赩雞冠燕拂驚還語蜂貪困未安¶
倘令紅臉笑兼解翠眉攅少長呈連萼驕矜寄合歡息¶
肩移九軌無脛到千官日曜香房拆風披蕊粉乾好酬¶
青玊案稱貯碧氷盤璧要連城與珠堪十斛判更思初¶
<pb:KR3i0044_WYG_036-2b>¶
甲坼那得異泥蟠騷詠應遺恨農經祗畧刋魯般雕不¶
得延夀筆将殫醉客同攀折佳人惜犯干始知來苑囿¶
全勝在林巒泥滓常澆灑庭除又綽寛若将桃李並方¶
覺效顰難─姚合和王郎中召㸔牡丹─葩疉萼相重燒¶
欄復照空姸姿朝景裏醉艶晩烟中乍怪霞臨砌還疑¶
燭出籠繞行驚地赤移坐覺衣紅殷麗開繁朶香濃發¶
㡬叢裁綃様豈似染茜色寜同嫩畏人㸔損鮮愁日炙¶
融嬋娟涵宿露爛熳抵春風縦賞襟情合間吟景思通¶
<pb:KR3i0044_WYG_036-3a>¶
客來歸盡懶鶯戀語無窮萬物珍那比千金買不充如¶
今難更有縱有在仙宫　─薛能牡丹─異色稟陶甄常疑¶
主者偏衆芳殊不類一笑獨奢姸顆拆羞含嫩叢虚隠¶
陷圎亞心堆勝被美色艶于蓮品格如寒食精光似少¶
年種堪收子子價合易賢賢迥秀應無妒竒香稱有仙¶
深隂冝映幕富貴助開筵蜀水争能染巫山未可憐數¶
難㤀次第立困戀傍邉逐日愁風雨和星祝夜天且從¶
留盡賞𩀌此便歸田　萬朶照初筵狂遊憶少年曉光¶
<pb:KR3i0044_WYG_036-3b>¶
如曲水顔色似西川白向庚&KR0605;受朱從造化研衆開成¶
伴侣相笑極神仙見焰寜勞火聞香不帶煙自髙輕月¶
桂非偶賤池蓮影接雕盤動叢遭惡草偏招歡憂事阻¶
就卧覺情牽四面冝綈錦當頭稱管絃泊來鶯定憶紛¶
擾蝶何顛蘓息承朝露滋榮仰霽天壓闌多盡好敵國¶
貴宜然未落湏迷醉因兹任病纒人誰知極物空負感¶
麟篇　─宋王禹偁牡丹─艶絶百花慙花中合面南賦詩¶
情莫倦中酒病先甘國色渾無對天香亦不堪遮湏施¶
<pb:KR3i0044_WYG_036-4a>¶
錦帳戴好上瑶簮苞拆深擎露枝拖翠出藍半傾留粉¶
蝶微亞摘宜男鄰妓臨妝妒胡蜂得蕊貪忽行晴吹動¶
濃睡曉烟含話别年經一相逢月又三遣誰撏白髮為¶
爾換新衫池館邀賔㸔衙庭放吏參仙娥喧道院魔女¶
逼禪庵亂拆窠難惜分題韻更探&KR0084;歡殊未厭零落痛¶
曾諳榖雨供湯沐黄鸝助笑談顔生如見此未免也醺¶
酣　─蘓軾謝郡人田賀二生獻花─城裏田員外城西賀¶
秀才不愁家四壁自有錦千堆珍重尤竒品艱難最後¶
<pb:KR3i0044_WYG_036-4b>¶
開芳心困落日薄艶戰輕雷老守仍多病壯懐先已灰¶
𣪞勤此粲者攀折為誰哉玊腕揎紅袖金樽瀉白醅何¶
當鑷霜鬢強插滿頭回　─元貢奎賦牡丹─曲檻春如錦¶
晴開曉日姸樹揺風影亂枝滴露光圎玊珮停湘女金¶
盤拱漢仙翠塡宫髩巧黄染御袍鮮力費青工造名隨¶
綺語傳細翎層擁鶴弱翅獨迎蟬倚竹成雙立留華任¶
衆先乆㸔心已倦欲折意還憐洛譜今存㡬吳園路憶¶
千可應頻載酒相與醉華年¶
<pb:KR3i0044_WYG_036-5a>¶
五言絶句─原─唐王維紅牡丹─綠艶閒且浄紅衣淺復深¶
花心愁欲斷春色豈知心　─劉禹錫唐郎中宅與諸公¶
飲酒㸔牡丹─今日花前飲甘心醉數杯但愁花有語不¶
為老人開　─增─劉禹錫渾侍中宅牡丹─徑尺千餘朶人¶
間有此花今朝見顔色更不問諸家　─元稹牡丹二首¶
簇蕊風頻壊裁紅雨更新眼㸔吹落地便别一年春¶
繁綠隂全合衰紅展漸難風光一擡舉猶得暫時㸔¶
司空圗牡丹─得地牡丹盛曉添龍麝香主人猶自惜錦¶
<pb:KR3i0044_WYG_036-5b>¶
幕䕶春霜　─原─無名氏─傾國姿容别多開富貴家臨軒¶
一賞後輕薄萬千花　─增─蘓軾三萼牡丹─風雨何年别¶
留真向此邦至今遺恨在巧過不成雙　─和子由岐下¶
牡丹─花好常患稀花多信佳否未有四十枝枝枝大如¶
斗　─范成大題張希賢紙夲牡丹─洛花紅肉姿蜀筆丹¶
砂染生綃多俗格紙夲有真艶　─楊萬里牡丹─排日上¶
牙牌記花先後開㸔花不仔細過了却重回¶
六言絶句─¶
<pb:KR3i0044_WYG_036-6a>¶
御製憶暢春園牡丹─曉雨疎疎薄灑午風習習輕吹忽念暢¶
　春花事正當萬朶開時¶
　　增─宋范成大單葉御衣黄─舟前鵞羽映酒塞上駞酥截¶
　　肪春工若與多葉應入姚家鴈行　─水晶毬─縹緲醉魂¶
　　夢物嬌嬈輕素輕紅若非風細日薄直恐雲消雪融¶
　　夀安紅─豐肌弱骨自喜醉暈妝光縂宜獨立風前雨裏¶
　　嫣然不要人持　─疉羅紅─襞積翦裁千疉深藏愛惜孤¶
　　芳若要韶華展盡東風細細商量　─崇寜紅─匀染十分¶
<pb:KR3i0044_WYG_036-6b>¶
　　艶絶當年欲占春風曉起妝光沁粉晩來醉面潮紅¶
　　鞓紅─猩唇鶴頂太赤榴萼梅腮弄黄帶眼一般官様祗¶
　　愁瘦損東陽　─紫中貴─沉沉色與露滳泥泥香隨日烘¶
　　滿眼艶妝紅袖紫綃終是仙風¶
　　七言絶句─¶
御製暢春園衆花盛開最為可觀惟綠牡丹清雅迥常世所¶
　罕有賦七言絶以記之─碧蕊青霞壓衆芳檀心逐朶韞真¶
　香花殘又是一年事莫遣春光放日長¶
<pb:KR3i0044_WYG_036-7a>¶
原─唐李益牡丹─紫蕊叢開未到家却教遊客賞繁華始¶
知年少求名處滿眼空中别有花　─增─陳標僧院牡丹¶
琉璃地上開紅艶碧落天頭散晩霞應是向西無地種¶
不然争肯重蓮花　─令狐楚赴東都别牡丹─十年不見¶
小庭花紫萼臨開又别家上馬出門回首望何時更得¶
到京華　─原─劉禹錫和令狐相公别牡丹─平章宅裏一¶
欄花臨到開時不在家莫道兩京非逺别春眀門外即¶
天涯　─增─劉禹錫賞牡丹二首─庭前芍藥妖無格池上¶
<pb:KR3i0044_WYG_036-7b>¶
芙蕖浄少情惟有牡丹真國色花開時節動京城　偶¶
然相遇人間世合在層䑓阿姥家有此傾城好顔色天¶
教晩發賽諸花　─原─白居易白牡丹─白花冷淡無人愛¶
亦占芳名道牡丹應似東宫白贊善被人還喚作朝官¶
　─增─白居易㸔惲家牡丹戲贈李二十─香勝燒蘭紅勝¶
霞城中最數令公家人人散後君湏㸔歸到江南無此¶
花　─移牡丹栽─金錢買得牡丹栽何處辭叢别主來紅¶
芳堪惜還堪恨百處移将百處開　─惜牡丹花二首─惆¶
<pb:KR3i0044_WYG_036-8a>¶
悵堦前紅牡丹晩來惟有両枝殘明朝風起應吹盡夜¶
惜衰紅把火㸔　寂寞萎紅低向雨𩀌披破艶散隨風¶
晴明落地猶惆悵何况飄零泥土中　─微之宅殘牡丹¶
殘紅零落無人賞雨打風摧花不全諸處見時猶悵望¶
况當元九小庭前─原─元稹西明寺牡丹─花向琉璃地¶
上生光風炫轉紫雲英自從天女盤中見直至今朝眼¶
更明─增─元稹酬胡三憑人問牡丹─竊見胡三問牡丹¶
為言依舊滿西欄花時何處偏相憶寥落衰紅雨後㸔¶
<pb:KR3i0044_WYG_036-8b>¶
　─贈李十二牡丹花片因以餞行─鶯澀餘聲絮墮風牡¶
丹花盡葉成叢可憐顔色經年别收取朱欄一片紅¶
徐凝牡丹─何人不愛牡丹花占斷城中好物華疑是洛¶
川神女作千嬌萬態破朝霞　─張祜杭州開元寺牡丹¶
花─穠艶初開小藥欄人人惆悵出長安風流却是錢塘¶
寺不踏紅塵見牡丹　─周賁題牡丹─萬葉紅綃翦盡春¶
丹青任寫不如真風光九十無多日難惜樽前折贈人¶
　─叚成式牛尊師宅㸔牡丹─洞裏仙春日更長翠叢風¶
<pb:KR3i0044_WYG_036-9a>¶
翦紫霞芳若為蕭史通家客情願扛壺入醉鄉　─温庭¶
筠夜㸔牡丹─髙低深淺一欄紅把火𣪞勤繞露叢希逸¶
近來成懶病不能容易向春風　─周繇㸔牡丹贈叚柯¶
古─金蕊霞英疉彩香初疑少女出蘭房逡巡又是一年¶
别寄語集仙呼索郎　─唐彦謙牡丹─青帝于君事分偏¶
穠堆浮艶倚朱門雖然占得笙歌地将甚酬他雨露㤙¶
　─吴融和僧詠牡丹─萬緣消盡夲無心何事㸔花恨却¶
深都是支郎足情調墮香殘蕊亦成吟　─韋莊白牡丹¶
<pb:KR3i0044_WYG_036-9b>¶
閨中莫妒新妝婦陌上湏慚傅粉郎昨夜月明渾似水¶
入門惟覺一庭香　─宋王禹偁山僧送牡丹─數枝香帶¶
雨霏霏雨裏携来叩竹扉擬戴却休成惆望御園曽插¶
滿頭歸─原─韓琦詠錦被堆─不管鶯聲向曉催錦衾春¶
晩尚成堆香紅若解知人意睡取東君不放回　─增─石¶
延年牡丹─春風晴晝起浮光玊作氷膚羅作裳獨歩世¶
無吳苑艶渾身天與漢宫香　西園春色纔桃李綘已¶
成圍雪作團更欲開花比京洛故将姚魏接山丹　─原¶
<pb:KR3i0044_WYG_036-10a>¶
歐陽修白牡丹─蟾精雪魄孕雲荄春入香腴一夜開宿¶
露枝頭藏玊塊暖風庭面倒銀杯　─增─蔡㐮李閣使新¶
種洛花─堂下朱欄小魏紅一枝穠艶占春風新聞洛下¶
傳佳種未必開時勝舊叢　─司馬光雨中聞姚黄開呈¶
子駿堯夫─小雨留春春未歸好花雖有恐行稀勸君披¶
&KR0145;漁蓑去走㸔姚黄拚濕衣　─王珪宫詞─洛陽新進牡¶
丹叢種在蓬萊第㡬峰壓曉㸔花傳駕入露苞先拆御¶
袍紅　─沈遼奉陪頴叔賦鎖院牡丹─昔年曽到洛城中¶
<pb:KR3i0044_WYG_036-10b>¶
玊椀金盤深淺紅行上荆溪溪畔寺愧将白髮對東風¶
　─原─邵雍謝君實端明恵牡丹─霜䑓何處得竒葩分送¶
天津小隠家初訝山妻忽驚走尋常只慣插葵花　─蘓¶
軾雨中賞牡丹─霏霏雨露作清姸爍爍明燈照欲然明¶
日春隂花未老故應未忍著酥煎　─堂後白牡丹─城西¶
千葉豈不好笑舞春風醉臉丹何似後堂氷玊潔遊蜂¶
非意不相干　─和述古冬日牡丹─一朶妖紅翠欲流春¶
光回照雪霜羞化工只欲呈新巧不放間花得少休¶
<pb:KR3i0044_WYG_036-11a>¶
花開時節雨連風却向霜餘染爛紅滿地春光私一物¶
此心未信出天工　當時只道鶴林仙能遣春光發杜¶
鵑誰信詩能回造化直教霜枿發春姸　不分清霜入¶
小園故将詩律變寒暄使君欲見藍闗詠更倩韓郎為¶
染根─增─蘓軾吉祥寺花将落而陳述古期不至─今嵗¶
東風巧翦裁含情只待使君來對花無語花應恨直恐¶
明年花不開　─述古聞之明日即來坐上復用前韻─仙¶
衣不用翦刀裁國色初含夘酒來太守問花花有語為¶
<pb:KR3i0044_WYG_036-11b>¶
君零落為君開　春光冉冉歸何處更向樽前把一杯¶
盡日問花花不語為誰零落為誰開　─遊太平寺浄土¶
院㸔牡丹中有淡黄一朶特竒─醉中眼纈自斕斑天雨¶
曼陀照玊盤一朶官黄微拂掠鞓紅魏紫不湏㸔　小¶
檻徘徊日自斜只愁春盡委泥沙丹青欲寫傾城色世¶
上今無楊子華　─常州太平寺觀牡丹─武林千葉照觀¶
空别後湖山㡬信風自笑眼花紅綠眩還将白首㸔鞓¶
紅　─黄庭堅效王仲玊少監詠姚花用其韻─映日低風¶
<pb:KR3i0044_WYG_036-12a>¶
整復斜綠玊眉心黄袖遮大梁城裏雖罕見心知不是¶
牛家花　九嶷山中綠萼華黄雲承韈到羊家真詮蟲¶
蝕詩句斷猶託餘情開此花　仙衣襞積駕黄鵠草木¶
無光一笑開人間風日不可耐故待成隂葉下來　湯¶
沐氷肌照春色海牛押簾風不開直言紅塵無路入猶¶
傍蜂鬚蝶翅來　─原─張耒移宛丘牡丹植圭竇齋前─千¶
里相逢如故人故栽庭下要相親明年一笑東風裏山¶
杏江桃不當春　─增─張商英─落日賔朋醉㡌斜笙歌一¶
<pb:KR3i0044_WYG_036-12b>¶
曲上雲車頗知春色隨軒去不見東庵滿眼花　─范成¶
大戲題牡丹─主人細意惜芳春寳帳籠堦䕶紫雲風日¶
等閒猶不到外間蜂蝶莫紛紛　─蜀花以状元紅為第¶
一金陵東御園紫繡毬為最─西樓第一紅多葉東苑無¶
雙紫壓枝夢裏東風忙裏過蒲團藥鼎髩成絲　─題徐¶
熙風牡丹─蕊珠仙馭曉驂鸞道服朝元露未乾天半罡¶
風如激箭綠綃飄蕩紫綃寒　寒入仙裙粟玊肌舞餘¶
全不耐風吹從教旅拒春無力細㸔腰肢嫋嫋時　─簡¶
<pb:KR3i0044_WYG_036-13a>¶
畢叔滋覓牡丹─冷落韶光榖雨寒一年辜負倚闌干欲¶
知春色偏濃處湏向香風徑裏㸔　─再賦簡養正─南北¶
梅枝噤雪寒玊棃皴雨淚闌干一年春色催殘盡更覓¶
姚黄魏紫㸔　─楊萬里和彭仲荘對牡丹上酒─病身無¶
伴卧空山石友相從慰眼寒呼酒撚花談舊事牡丹正¶
似夢中㸔　─催㸔黄氏南園牡丹─愁雨留花花已䦨作¶
晴猶喜兩朝寒山城春事無多子可緩黄園㸔牡丹¶
方岳次韻牡丹─嬌紅深倚翠雲團髣髴三生吳彩鸞詩¶
<pb:KR3i0044_WYG_036-13b>¶
眼頓驚春富貴雨侵衫袖不知寒─原─徐意一─姚魏從¶
來洛下誇千金不惜買繁華今年底事花能賤緣是宫¶
中不賞花　─程滄洲─春工殫巧萬花叢晩見昭儀擅漢¶
宫可惜芳時天不惜三更雨歇五更風　─朱淑眞偶得¶
牡丹數本移植牕外将有著花意二首─玊種先從上苑¶
分擁培圍䕶怕因循快晴快雨隨人意正為墻隂作好¶
春　香玊封春未著花露根烘曉見纎霞自非水月觀¶
音様不稱維摩居士家　─增─金章宗雲龍川㤗和殿五¶
<pb:KR3i0044_WYG_036-14a>¶
月牡丹─洛陽榖雨紅千葉嶺外朱明玊一枝地力發生¶
雖有異天公造物夲無私　─龎鑄未開牡丹─國香半吐¶
醉顔酡炫耀春工已自多愛惜不教催羯鼓更澆卯酒¶
㸔如何　─元劉秉忠新開牡丹─四月新來三月還一春¶
光景鏡中㸔東風也逐情濃處吹落桃花放牡丹　─馬¶
祖常送牡丹─十五年前花發時仙翁邀賞醉瑶池如今¶
頭白無情思只見瑶池花滿枝　─題折枝牡丹圗─洛陽¶
春雨濕芳菲萬斛臙脂染舞衣帳底金盤承蜜露東家¶
<pb:KR3i0044_WYG_036-14b>¶
蝴蝶不湏飛　─葉顒牡丹─絳色羅裳綠色襦沉香亭北¶
理腰肢含風笑日嬌無力恰似楊妃睡起時　─馬臻春¶
日雜興─花底飛觴酒浪翻纔迎春至又春殘日斜客散¶
爐烟盡自洗窑瓶插牡丹　─明寜獻王宫詞─霽天旭日¶
敞金扉和氣氤氲滿禁闈寳殿晝長簾幙静牡丹花下¶
蝶交飛　─周憲王元宫詞─上都四月衣金紗避暑隨鑾¶
即是家衲鉢北来天氣冷只冝栽種牡丹花　─李東陽¶
題畫牡丹─彩毫和露寫名花紫艶分明出魏家應是洛¶
<pb:KR3i0044_WYG_036-15a>¶
陽歸夢逺緇塵紅土半京華　─吳寛牡丹初開奭奐張¶
幕以䕶─春深喜見一枝紅翠幕髙張日正中為語兩郎¶
湏記&KR0145;愛身當與愛花同　─儲瓘嵗寒亭前牡丹謝─眼¶
㸔春去減穠華倚檻依依影共斜開向省中猶不賞錯¶
将飄泊怨天涯　─文徴明題畫牡丹─粉香雲暖露華新¶
曉日濃熏富貴春好似沉香亭上㸔東風依約可憐人¶
　─原─薛蕙─錦園處處鎖名花歩障層層簇絳紗斟酌君¶
㤙似春色牡丹枝上獨繁華　─陸樹聲白牡丹─洛陽春¶
<pb:KR3i0044_WYG_036-15b>¶
色畫圗中幻出天然奪化工不泥繁華競紅紫一般清¶
艶領東風　─馮琦牡丹─百寳闌干䕶曉寒沉香亭畔若¶
為㸔春來誰作韶華主總領羣芳是牡丹　數朶紅雲¶
静不飛含香含態醉春暉東皇雨露知多少昨夜風前¶
已賜緋　瑶華脉脉殿春殘姑射仙人畫裏㸔月下敢¶
矜容似玊年來真有臭如蘭　艶蕊連翩映彩霞獨将¶
傾國殿春華虚疑五色文通筆散作平章萬樹花　非¶
烟非霧倚雕欄珍重天香雨後㸔願以美人錦繡叚髙¶
<pb:KR3i0044_WYG_036-16a>¶
張翠幕䕶春寒　─王衡二色牡丹─宫雲朶朶映朝霞百¶
寳欄前闘麗華卯酒未消紅玊面薄施檀粉伴梅花¶
洛陽女兒紅顔饒血色羅裙寳抹腰借得霓裳半庭月¶
居然管領百花朝¶
詩散句─原─宋宋祁─壓枝髙下錦攅蕊淺深霞疉彩晞陽¶
媚鮮苞照露斜　─夏竦─紅芳争並萼緗葉競駢枝彩鳳¶
雙飛稳霞冠對舞欹　─蘓轍─千毬紫繡檠熏炷萬葉紅¶
雲砌寳冠直把醉容欺玊斚滿将春色上金盤　─增─張¶
<pb:KR3i0044_WYG_036-16b>¶
耒─擬王擬妃姚與魏嵗嵗年年千萬葉若将顔色定髙¶
低綠珠雖美猶為妾　─穆修─怨啼甄后土寒出貴妃湯¶
　─原─宋祁─晩蕊仍晞日斜柯但倚烟　濯水錦窠艶頽¶
雲仙髻繁　─夏竦─向日檀心並承烟翠幹孤　─梅堯臣¶
紅棲金谷妓黄値洛川妃　─蔡㐮─來如從月下去似逐¶
雲飛　─唐白居易─霧重不勝瓊液冷雨餘惟見玊容低¶
　氷肌玊骨鍾瓊萼雪魄蟾魂孕秀根　─增─司空圗─牡¶
丹極用三春力開得方知不是花　─唐彦謙─顔色無因¶
<pb:KR3i0044_WYG_036-17a>¶
饒錦繡馨香惟解掩蘭蓀　─宋王禹偁─應是吳宫歌舞¶
罷西施因醉未施朱　─宋祁─金衣瑞羽迎風展琮栗仙¶
盃壓霧斜　─韓琦─絶艶好将金作屋清香宜引玊飛錢¶
　─梅堯臣─葉底風吹紫錦囊宫爐應近更添香　─原─蘓¶
轍─花從單葉成千葉家住汝南移洛南　─黄庭堅─露晞¶
春晩到春叢拂掠殘妝可意紅　不誇西子錦為幄肯¶
送太真雲想衣　却嫌㸃汚青春面自汲寒泉洗醉紅¶
　浴泉秦虢流丹粉臨渚娥英冷佩衣　─劉巨濟─初洗¶
<pb:KR3i0044_WYG_036-17b>¶
退紅唇起絳半沾斜綠眼横波　─增─周必大─天香未染¶
蜂猶懶日幄先籠蝶已知　─元朱徳潤─深院朱欄覆錦¶
茵百花開盡牡丹春　─原─唐元稹─牡丹經雨泣斜陽¶
增─温庭筠─雨後牡丹春睡濃─原─宋韓琦─一枝香折瑞¶
雲紅　─張耒─天女竒姿雲錦裳─增─周必大─頃刻常開¶
七七花　─元劉秉忠─牡丹香散一簾風¶
詞─原─宋吴潛如夢令─一餉園林綠就栁色鶯聲逺透輕¶
暖與輕寒又是牡丹時候時候時候嵗嵗年年人痩¶
<pb:KR3i0044_WYG_036-18a>¶
增─王十朋㸃絳唇─庭院深深異香一片來天上傲春遲¶
放百卉皆推讓　憶昔西都姚魏聲名旺堪惆悵醉翁¶
何徃誰與花標榜　─李銓㸃絳唇─十二紅欄帝城榖雨¶
初晴後粉拖香逗易惹春衫袖　把酒題詩遐想歡如¶
舊花知否故人消瘦常憶同攜手　─唐孫光憲生查子¶
清曉牡丹芳紅艶疑金蕊乍占錦江春永認笙歌地¶
感人心為物瑞爛漫烟花裏戴上玊釵時逈與凡花異¶
　─原─明陳繼儒攤破浣溪沙─晏起還嗔中酒時玊牌分¶
<pb:KR3i0044_WYG_036-18b>¶
得牡丹枝花下自調新樂府寫烏絲　付與紫衣傳别¶
院夜來翻入管絃吹賺得老夫重醉也有情癡　─宋曽¶
覿朝中措─華堂欄檻占韶光端不負年芳依倚東風向¶
晩數行淡濃仙妝　停杯醉折多情多恨絶豔真香只¶
恐去為雲雨夢魂時惱襄王　─范成大玊樓春─雲横水¶
繞芳塵陌一萬重花春拍拍藍橋仙路不﨑嶇醉舞狂¶
歌容倦客　真香解語人傾國知是紫雲誰敢覓滿蹊¶
桃李不能言分付仙家君莫惜　─明李東陽浪淘沙─春¶
<pb:KR3i0044_WYG_036-19a>¶
去有餘春且付花神天香滿地不沾塵報道夜來新雨¶
過雨過還新　芳意比佳人誰寫花真碧雲為葢草為¶
茵剛道花王誰不信疑是前身　─宋賀鑄鷓鴣天─雪弄¶
輕隂榖雨乾半垂雲幙䕶殘寒化工著意呈新巧翦刻¶
朝霞飣露盤　輝錦繡掩芝蘭開元天寳盛長安沉香¶
亭子鈎欄畔偏得三郎帶笑㸔　─辛棄疾鷓鴣天─翠葢¶
牙籖㡬百株楊家姊妺夜遊初五花結隊香如霧一朶¶
傾城醉未蘓　閒小立困相扶夜來風雨有情無愁紅¶
<pb:KR3i0044_WYG_036-19b>¶
慘綠今宵㸔却似吳宫教陣圗　濃翠深黄一畫圗中¶
間更有玊盤盂先裁翡翠妝成葢更㸃臙脂染透蘓¶
香瀲灔錦糢糊主人長得醉工夫莫攜弄玊欄邉去羞¶
得花枝一朶無　占斷雕欄只一株春工費盡㡬工夫¶
天香夜染衣猶濕國色朝酣酒未蘓　嬌欲語巧相扶¶
不妨老幹自扶踈恰如翠幙髙堂上來㸔紅衫百子圗¶
　─增─李廷忠鷓鴣天─洛浦風光爛漫時千金開晏醉為¶
期花方著雨猶含笑蝶不禁寒總是癡　檀暈吐玉華¶
<pb:KR3i0044_WYG_036-20a>¶
滋不隨桃李競春菲東君自有回天力㸔把花枝帶月¶
歸　─原─張掄臨江仙─玊宇暖浮清禁曉丹葩色照晴空¶
珊瑚敲碎玊玲瓏人間無此種來自廣寒宫　雕玊䦨¶
干深院静嫣然頻笑東風曲屏湏占一枝紅且圗欹醉¶
枕香到夢魂中　─王采蝶戀花─燕子來時春未老紅蠟¶
團枝費盡東君巧煙雨弄晴芳意惱雨餘特地殘妝好¶
　斜倚青樓臨逺道不管傍人宻共東君笑都見嬌多¶
情不少丹青傳得傾城貌　─增─毛滂蝶戀花─三疉闌干¶
<pb:KR3i0044_WYG_036-20b>¶
鋪碧甃小雨新晴纔過清明候初見花王披衮繡嬌雲¶
瑞日明春晝　彩女朝真天質秀寳髻微偏風卷霞衣¶
皺莫道東君情最厚韶華半在東堂手　─曽覿定風波¶
上苑穠芳初雨晴香風嫋嫋泛軒楹猶記洛陽開小晏¶
嬌面粉光依約認傾城　流落江南重此㑹相對金蕉¶
蘸甲十分傾怕見人間春更好問道如今老去尚多情¶
　─方岳江神子─窓綃深掩䕶芳塵翠眉顰越精神㡬雨¶
㡬晴做得這些春切莫近前輕著語題品錯怕花嗔¶
<pb:KR3i0044_WYG_036-21a>¶
碧壺難貯玉粼粼碎苔𣪞晩風頻吹得酒痕如洗一畨¶
新只恨謫仙渾懶事辜負却倚欄人　─楊纉八六子─怨¶
殘紅夜來無頼雨催春去匆匆但暗水新流芳恨蝶淒¶
蜂慘千林嫩緑迷空　那知國色還逢柔弱華清扶倦¶
輕盈洛浦臨風細認得凝妝㸃脂匀粉露蟬聳翠蕊金¶
團玊成叢㡬許愁隨笑解一聲歌轉春融眼䑃朧憑欄¶
半醒醉中　─吴文英漢宫春─花姥來時帶天香國艶羞¶
掩名姝日長半嬌半困宿酒微蘇沉香檻北比人間風¶
<pb:KR3i0044_WYG_036-21b>¶
異煙殊春恨重盤雲隊髻碧花畨吐瓊盂　洛苑舊移¶
仙譜向吴姝深館曽奉清娱猩唇露紅未洗客髩霜鋪¶
蘭詞沁壁過西園重載雙壺休漫道花扶人醉醉花却¶
要人扶　─晁補之夜合花─百紫千紅占春多少共推絶¶
世花王西都萬家俱好不為姚黄漫膓斷巫陽對沉香¶
亭北新妝記清平調詞成進了一夢仙鄉　天葩秀出¶
無雙倚朝暉半如酣酒成狂無言自有檀心一㸃偷芳¶
念徃事情傷又新艶曽說滁陽縦歸來晩君王醒後别¶
<pb:KR3i0044_WYG_036-22a>¶
是風光　─王沂孫水龍吟─曉寒慵掲珠簾牡丹院落花¶
開未玊䦨干畔栁絲一把和風半倚國色微酣天香乍¶
染扶春不起自眞妃舞罷謫仙賦後繁華夢如流水¶
池館家家芳事記當時買栽無地争如一朶幽人獨對¶
水邉竹際把酒花前剰拚醉了醒來還醉怕洛中春色¶
匆匆又入杜鵑聲裏　─紫姑瑞鶴仙─覩嬌紅細捻是西¶
子當日留心千葉西都競栽接好園林臺榭何妨日渉¶
輕羅慢褶費多少陽和調爕向曉來露浥芳苞一㸃醉¶
<pb:KR3i0044_WYG_036-22b>¶
紅潮頬　雙靨姚黄國艶魏紫天香倚風羞怯雲鬟試¶
插都引動狂蜂蝶况東君開宴賞心樂事莫惜獻酬頻¶
疊㸔相将紅藥翻階尚餘媵妾　─趙以夫大酺─正綠隂¶
濃鶯聲嬾庭院寒輕煙薄天然花富貴逞妖紅殷紫疉¶
葩重萼醉艶酣春姸姿挹露翠羽輕明如削檀心鵞黄¶
嫩似離情愁緒萬絲交錯更銀燭交輝玊瓶微浸宛然¶
京洛　朝來風雨惡怕僝僽低張青油幕便好倩佳人¶
插㡌貴客傳箋趁良辰賞心行樂四美難并也湏拚醉¶
<pb:KR3i0044_WYG_036-23a>¶
莫辭盃酌被花惱情無著長笛何䖏一笑江頭髙閣極¶
目水雲漠漠　─原─劉克荘六州歌頭─維摩病起兀坐䒭¶
枯株清晨裏誰來問是文殊遣名姝奪盡羣花色浴纔¶
出酲初觧千萬態嬌無力困相扶絶代佳人不入金張¶
室却訪吾廬對茶鐺禪榻笑殺此翁癯瑶砌金壺始消¶
渠　憶昇平日繁華事修成譜寫成圗竒絶甚歐公記¶
蔡公書古來無一自京華隔問姚魏竟何如多應是彩¶
雲散刼灰餘野鹿銜将花去休回首河洛丘墟漫傷春¶
<pb:KR3i0044_WYG_036-23b>¶
吊古夢繞漢唐都歌罷欷歔¶
别錄─增─雲仙雜記─宋旻語常帶華藻李儒安曰時方三¶
月坐間生無數牡丹花矣　─清異錄─吴越有一種玲瓏¶
牡丹鮓以魚葉鬭成牡丹状既熟出盎中微紅如初開¶
牡丹　─畫史─徐熙風牡丹圗葉㡬千餘片花只三朶一¶
在正面一在右一在衆枝亂葉之背　─墨客揮犀─歐公¶
甞得一古畫牡丹叢其下有一猫永叔未知其精妙丞¶
相正肅吴公與歐公家相近一見曰此正午牡丹叢何¶
<pb:KR3i0044_WYG_036-24a>¶
以明之其花敷姸而色燥此日中時花猫眼黑睛如線¶
此正午猫眼也有帶露花則房斂而色澤猫眼早暮則¶
睛圎正千則如一線耳此亦善求古人之意也　─漁隠¶
叢話─裴璘白牡丹詩時稱絶唱以余觀之語句凡近不¶
若胡武平咏白牡丹詩云璧堂月冷難成寐翠幄風多¶
不耐寒其語意清逺過裴璘逺矣如皮日休咏白蓮詩¶
云無情有恨何人見月冷風清欲墮時若移作白牡丹¶
詩有何不可覺更清切耳　─升庵詞品─朝天紫夲蜀牡¶
<pb:KR3i0044_WYG_036-24b>¶
丹花名其色正紫如金紫大夫之服色故名後人以為¶
曲名今以紫作子非也　─花木考─花石在慈和縣武口¶
寨石上有花如堆心牡丹枝葉繚繞雖精於畫者不能¶
及或以物擊碎其花拂拭復見重疊非一　─花史─唐末¶
劉訓者京師富人京師春遊以牡丹為勝賞訓邀客賞¶
花乃繫水牛累百於門人指曰此劉家黒牡丹也　─原¶
移植─移牡丹宜秋分後如天氣尚熱或遇隂雨九月亦¶
可湏全根寛掘以漸至近勿損細根将宿土洗浄再用¶
<pb:KR3i0044_WYG_036-25a>¶
酒洗每窠用熟糞土一斗白蘞末一斤拌勻再下小麥¶
數十粒于窠底然後植于窠中以細土覆滿将牡丹提¶
與地平使其根直易生土湏與幹上舊痕平不可太低¶
太髙勿築實勿腳踏隨以河水或雨水澆之窠滿即止¶
待土微乾略添細土覆葢過三四日冄澆封培根土冝¶
成小堆以手拍實免風入吹壊花根每夲約離三尺使¶
葉相接而枝不相擦風通氣透而日色不入乃佳不可¶
太宻防枝相磨致損花芽不可太稀恐日曬土熱致傷¶
<pb:KR3i0044_WYG_036-25b>¶
嫩根小雪前後用草薦遮障勿使透風若欲逺移将根¶
用水洗净&KR0145;紅淤土羅細末趁濕勻粘花根隨用軟棉¶
花自細根尖纒至老根冄用麻紕纒定以水灑之枝上¶
紅芽用香油紙或礬綿紙包扎籠住不得損動即萬里¶
可致也或曰中秋為牡丹生日移栽必旺　─分花─揀長¶
成大顆茂盛者一叢七八枝或十數枝持作一把摔去¶
土細視有根者劈開或一二枝或三四枝作一窠用輕¶
粉加硫黄少許碾為末加黄土成泥将根上劈破䖏擦¶
<pb:KR3i0044_WYG_036-26a>¶
勻方置窠内栽如前法　─種花─六月中㸔枝間角微開¶
露見黑子收置向風處曬一日以濕土拌収瓦器中至¶
秋分前後三五日擇善地調畦土要極細畦中滿澆水¶
候乾以水試子擇其沉者用細土拌白蘞末種之隔五¶
寸一枚下子畢上加細土一寸冬時葢以落葉來春二¶
月内用水澆常令潤濕三月生苗最宜愛䕶六月中以¶
箔遮日勿致曬損夜則露之至次年八月移栽若待角¶
乾收子出者甚少即出亦不旺以子乾而津脉少耳¶
<pb:KR3i0044_WYG_036-26b>¶
─接花─花不接不佳接花湏秋社後重陽前過此不宜将¶
單葉花夲如指大者離地二三寸許斜削一半取千葉¶
牡丹新嫩旺條亦用利刀斜削一半上留二三眼貼于¶
小牡丹削䖏合如一株麻紕𦂳扎泥封嚴宻兩瓦合之¶
壅以軟土罩以蒻葉勿令見風日向南留一小戶以達¶
氣至來春驚蟄後去瓦土隨以草薦圍之仍樹棘數枝¶
以禦霜茂者當年有花是謂貼接或将小牡丹新苗旺¶
盛者離地二三寸用利刀截斷以尖刀劐一小口取上¶
<pb:KR3i0044_WYG_036-27a>¶
品牡丹枝上有一二芽者截二三寸長一叚兩邉斜削¶
插于劐䖏比量&KR1865;合麻紕扎𦂳細濕土壅髙一尺瓦盆¶
葢頂待二七開視茂者其芽紅白鮮麗長及一寸此極¶
旺者若未發再培之三七開㸔活者即發否則腐斃活¶
者仍用土培盆合至春分去土恐有烈風仍用盆葢時¶
常檢㸃至三月中方放開全見風日又恐茂者長髙被¶
風吹折仍以草罩罩之接頭枝如及時截&KR0145;者藏新簍¶
潤土十餘日行數百里亦可接活立春若是子日茄根¶
<pb:KR3i0044_WYG_036-27b>¶
上接之不出一月花即爛熳二三月間&KR0145;芍藥根大如¶
蘿蔔者削尖如馬耳将牡丹枝劈開如燕尾插下縛𦂳¶
以肥泥培之即活當年有花一二年牡丹生根割去芍¶
藥根成眞牡丹矣又椿樹接者髙丈餘可於樓上賞玩¶
唐人所謂樓子牡丹也　牡丹一接便活者逐年有花¶
若初接不活削去再接只當年有花　王敬美云牡丹¶
夲出中州江隂人&KR0014;以芍藥根接之今遂繁滋百種幻¶
出余澹圃中絶盛遂冠一州其中如綠蝴蝶大紅獅頭¶
<pb:KR3i0044_WYG_036-28a>¶
舞青猊尺素最難得開南都牡丹讓江隂獨西𤓰瓤為¶
絶品余亦致之矣後當于中州購得黄樓子一生便無¶
餘憾人言牡丹性瘦不喜糞又言夏時冝頻澆水亦殊¶
不然余圃中亦用糞乃佳又中州土燥故宜澆水吾地¶
濕安可頻澆大都此物宜於沙土耳南都人言分牡丹¶
種時湏直其根屈之則死深其坑以竹虚插培土後㧞¶
去之此種法宜知─澆花─尋常澆灌或日未出或夜既¶
静最要有常正月一次湏天氣和暖如凍未解切不可¶
<pb:KR3i0044_WYG_036-28b>¶
澆二月三次三月五次四月花開不必澆澆則花開不¶
齊如有雨任之亦不宜聚水于根旁花卸後宜養花一¶
日一次十餘日後暫止視該澆方澆六月暑中忌澆恐¶
損其根鬚來春花不茂雖旱亦不澆七月後七八日一¶
澆八月翦枯枝並葉上炕土五六日一澆九月三五日¶
一澆澆頻恐發秋葉來春不茂如天氣寒則澆更宜稀¶
此時枝上橐芽漸出可見澆灌之功也十月十一月一¶
次或二次湏天氣和暖日上時方澆適可即止勿傷水¶
<pb:KR3i0044_WYG_036-29a>¶
或以宰猪湯連餘垢候冷透澆一二次則肥壯宜花十¶
二月地凍不可澆春間開凍時去炕土澆時緩緩為妙¶
不可濕其榦雨水河水為上甜水次之醎水不宜最忌¶
犬糞─養花─凡打搯牡丹在花缷後五月間止留當頂¶
一芽傍枝餘朶摘去則花大欲存二枝留二紅芽存三¶
枝留三紅芽其餘盡用竹鍼挑去芽上二層葉枝為花¶
棚芽下䕶枝名花牀養命䕶胎尤宜愛惜花自有紅芽¶
至開時正十箇月故曰花胎培養正在八九月時隔二¶
<pb:KR3i0044_WYG_036-29b>¶
年一次取角屑硫黄碾如麵拌細土粉挑動花根壅入¶
土一寸外用土培約髙二三寸地氣既暖入春漸有花¶
蕾多則懼分其脉俟如彈子大時捻之不實者摘去止¶
留中心大者二三朶氣聚則花肥開時甚大色亦鮮艶¶
開時必用髙幕遮日則耐乆花纔落便翦其蒂恐結子¶
則奪來春之氣翦勿太長恐損花芽伏中仍要遮䕶花¶
芽勿令曬損候日不甚炎方撤去八月望後翦去葉留¶
梗寸許存其津脉不上溢以養槖芽其花棚花牀愼不¶
<pb:KR3i0044_WYG_036-30a>¶
可翦九月初培以細土使下另生芽冬至北面竪草薦¶
以障風寒冬至日研鍾乳粉和硫黄少許置根下土中¶
不茂者亦茂每掐一枝湏用泥封紙固否則乆必成孔¶
蜂入水灌連身皆枯愼之　─衛花─牡丹根甜多引蟲食¶
栽時置白蘞末于根下蟲不敢近花開漸小由蠧蟲害¶
之尋其穴鍼以硫黄末其旁枝葉有小孔乃蟲所藏䖏¶
或鍼入硫黄或以百部塞之則蟲死而花復盛又有一¶
種小蜂能蛀枝梗秋冬即藏枝梗中又有紅色蠧蟲能¶
<pb:KR3i0044_WYG_036-30b>¶
蛀木心尋其穴塡硫黄末或杉木釘釘之花生白蟻以¶
真麻油從有孔䖏澆之則蟻死而花愈茂又法于秋冬¶
葉落時㸔有穴枯枝拆開捉盡其蟲亦妙又五月五日¶
用好眀雄黄研細水調每根下澆一小鍾不生蟲桂及¶
烏賊魚骨刺入花梗必死又最忌麝香桐油生漆一著¶
其氣味即時萎落汴中種花者園旁種辟麝數株枝葉¶
類冬青花時辟麝正發新葉氣味臭辣能辟麝凡花為¶
麝傷焚艾及雄黄末上風薰之能解其毒忌用熱手摩¶
<pb:KR3i0044_WYG_036-31a>¶
撫揺撼忌栽木斛不耐乆花旁勿令長草奪土脉不可¶
踏實地氣不升初開時勿令穢人僧尼及有體氣者採¶
折使花不茂　　變花─周日用曰愚聞熟地栯生菜蘭持¶
硫黄末篩于其上盆覆之即時可待用以變白牡丹為¶
五色皆以沃其根紫草汁則變紫紅花汁則變紅又根¶
下放白术末諸般顔色皆變腰金又白花初開用筆蘸¶
白礬水描過待乾以螣黄和粉調淡黄色描之即成黄¶
牡丹恐為雨濕再描清礬水一次　─翦花─花宜就觀不¶
<pb:KR3i0044_WYG_036-31b>¶
可輕翦欲翦亦湏短其枝庶不傷榦又湏急翦庶不傷¶
根既翦旋以蠟封其枝翦下花先燒斷䖏亦以蠟封其¶
蒂置瓶中可供數日玩或養以蜂蜜&KR0410;藥亦然如已萎¶
者翦去下截爛處用竹架之水缸中盡浸枝梗一夕復¶
鮮若欲寄逺蠟封後每朶裹以菜葉安竹籠中勿致揺¶
動馬上急逓可致數百里　─煎花─牡丹花煎法與玊蘭¶
同可食可蜜浸¶
　　(附/錄)魚兒牡丹¶
<pb:KR3i0044_WYG_036-32a>¶
集𦸼─七言律詩─增─宋周必大詠魚兒牡丹并序─魚兒牡¶
丹得之湘中花紅而蕊白状類雙魚纍纍相比枝不勝¶
壓而下垂若俯首然鼻目良可辨葉與牡丹無異亦以¶
二月開因是得名其榦則芍藥也余命曰花嬪而賦是¶
詩聞江東山谷間甚多天教姚魏主芳菲合有宫嬪次¶
列妃玊頸圎瑳冝粉面霞裙深染學翬衣枝頭窈窕魚¶
雙貫風裏蹁躚鳳對飛莫把根苗方芍藥留春不似送¶
将歸　─太守趙山甫示和篇次韻為謝─阿嬌金屋聚芳¶
<pb:KR3i0044_WYG_036-32b>¶
菲當御連環聚妾妃龍女墜天頩素頬鮫人出水織纁¶
衣袖垂户外瞻雙引燕在宫中苐一飛不用蟲魚箋爾¶
雅使君行合左符歸　─李子權時中坐上示及和花妃¶
詩即席次韻─姚皇去後㡬菲菲湘水依然從二妃雙淚¶
一時紅作鬛連枝千載綠為衣檻前斑竹應同伴波面¶
文鴛欲共飛吟徧世間閑草木何如江月咏沂歸　─楊¶
廷秀秘監萬花川谷中洛花甚冨乃用野人韻為魚兒¶
牡丹賦詩光榮多矣𢙣語敘謝─萬花川谷第春菲也許¶
<pb:KR3i0044_WYG_036-33a>¶
湘靈媵伏妃翠葉迎風牽荇帶紅綃浴日濕宫衣共船¶
不姤龍陽釣警乗猶疑洛渚飛誰把荒園一魚目換将¶
五十六珠歸¶
　　(附/錄)纒枝牡丹¶
增─本草─纒枝牡丹一名旋葍一名筋根(其根/似筋)一名續筋¶
根(言其根/主續筋)一名㹠腸草(象其/形也)一名美草一名天斂草一¶
名鼓子花(其花不作瓣状如/軍中所吹鼓子)保昇云所在川澤皆有蔓¶
生葉似薯蕷而狹長花紅色根無毛節李時珍曰秋開¶
<pb:KR3i0044_WYG_036-33b>¶
花如白牽牛花粉紅色亦有千葉者色似粉紅牡丹¶
原─花木譜─柔枝倚附而生花有牡丹態度甚小纒縛小¶
屏花開爛然亦有雅趣　─花史─芒種時開芽萌長出方¶
可分種¶
　　(附/錄)秋牡丹¶
原─秋牡丹草夲徧地蔓延葉似牡丹差小花似菊之紫¶
鶴翎黄心秋色寂寥花間植數枝足壯秋容分種易活¶
肥土為佳¶
<pb:KR3i0044_WYG_036-34a>¶
　¶
　¶
　¶
　¶
　¶
　¶
　¶
　¶
<pb:KR3i0044_WYG_036-34b>¶
　¶
　¶
　¶
　¶
　¶
　¶
　¶
御定佩文齋廣羣芳譜卷三十四¶
