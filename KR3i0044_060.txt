# -*- mode: mandoku-view; -*-
#+TITLE: 御定佩文齋廣群芳譜
#+DATE: 2015-08-24 23:18:48.365516
#+PROPERTY: ID KR3i0044
#+PROPERTY: BASEEDITION WYG    
#+PROPERTY: JUAN 卷五十八
<pb:KR3i0044_WYG_060-1a>¶
　欽定四庫全書¶
御定佩文齋廣羣芳譜卷五十八¶
　　果譜¶
　　　棗¶
　原棗(埤雅云棘大者棗于文重朿為棗本草云朿性高/故重朿棘性卑故並朿朿音次棗棘皆有刺針㑹)¶
　(意/也)一名木蜜(廣記云本/蜜棗也)皮麤葉小面深綠色背㣲白發¶
　芽遲五月開小花淡黄色花落即結實生青不堪食漸¶
　大漸白至㣲見紅絲即堪生啖熟則純紅味甚甘甜王¶
<pb:KR3i0044_WYG_060-1b>¶
　禎農書云南北皆有然南棗堅燥不如北棗肥羙生于¶
　青齊晉絳者尤佳齊民要術云旱澇之地不任稼穡者¶
　種棗則任矣種類甚多有壺棗(爾雅云棗壺棗註云今/江東呼棗大而鋭上者)¶
　(為壺壺/猶瓠也)鹿盧棗(爾雅云邉要棗註云子/細腰今謂之鹿盧棗)白棗(爾雅云擠/白棗註云)¶
　(即今棗子/白乃熟)揚徹齊棗(見爾雅註/云未詳)羊棗(爾雅云遵羊棗註/云實小而圓紫黑)¶
　(色今俗呼之/為羊矢棗)大棗(爾雅云洗大棗註云今河東/猗氏縣出大棗子如雞卵)蹶洩棗¶
　(爾雅云蹶洩苦/棗註云子味苦)無實棗(爾雅云晳無實棗/註云不著子者)還味棗(爾雅/云還)¶
　(味捻棗註云/還味短味)蹙咨棗(一名大白/核小肌肥)榖城紫棗(長二/寸)西王母¶
<pb:KR3i0044_WYG_060-2a>¶
棗(大如李核三月/熟在衆果之先)夏白棗(出洛/陽)墟棗(出汲郡一/名安益棗)信都大¶
棗梁國夫人棗三星棗駢白棗灌棗狗牙棗雞心棗牛¶
頭棗獮猴棗夕棗﨑廉棗(以上十六名/並出廣志)棠棗玉門棗(並/出)¶
(西京/雜記)樂氏棗(齊民要術云出青州豐肌細核多膏肥羙/為天下第一相傳樂毅破齊時從燕來齊)¶
(所種/也)羊角棗(詳見後/鄴中記)御棗(味最羙/出安邑)窑坊棗(味佳出應天/府窑坊門内)¶
無核棗(實小核僅有形食/之不覺出青城縣)氐棗木棗丹棗鶴珠棗(出天/台閒)¶
(閒真人以/致元帝)　─増─爾雅─煮填棗(未/詳)　─西京雜記─上林苑有¶
弱枝棗青華棗赤心棗　─廣志─單父棗𤣥棗　─圖經─水¶
<pb:KR3i0044_WYG_060-2b>¶
菱棗(味極/羙)　─酉陽雜俎─仙人棗(晉時華林園有棗長五/寸葉如針名仙人棗)¶
　─本草衍義─御棗(甘羙輕脆后衆棗熟而易生/蟲今人所謂樸落酥者是也)牙棗(先/衆)¶
(棗熟亦甘羙微酸而尖長/二棗皆可噉不堪収曝)　─清異録─雞冠棗(出睢陽/宜作脯)醍¶
醐棗(宜生/噉)　─元柳貫打棗譜─棣棗紅棗(出山東/紅色)紫紋棗¶
香棗(出哈/蜜)圓愛棗火棗三寸棗金槌棗鳯眼棗凍棗沙¶
棗(出赤/斤)&KR1884;嵻棗(詳見后/洞㝠記)凡棗溟海棗細核棗天蒸棗(乾/紅)¶
(於樹/上)騩山棗(色甚/羙)膠棗南棗團棗羙棗匾棗良棗卧棗¶
鹽官棗(出海鹽紫/色味佳)菟棗(高尺許實如/棗出丹陽)七尺棗密雲棗(出/密)¶
<pb:KR3i0044_WYG_060-3a>¶
(雲縣味/最甘)牙棗(先熟亦/甘美)金城棗(形大而/虚少脂)青州棗赤棗萬嵗¶
棗(出三佛/齊國)山棗(状如棗而圓色青黄/而味甘酸出廣州)　─客燕雜記─京師¶
佳果有纓絡棗賽棃棗合兒棗　─原─能開胃健脾可久¶
留生熟皆可食多食生熱令人齒黄病齲齒¶
彚考─原─詩豳風─八月剝棗─禮記曲禮─婦人之摯椇榛¶
脯脩棗栗　─増─内則─棗栗飴蜜以甘之　棗曰新之─疏¶
棗易有塵埃恒治拭之使新　食棗桃李弗致于核¶
原─周禮天官─饋食之籩其實棗栗─増─左傳─女贄不過¶
<pb:KR3i0044_WYG_060-3b>¶
榛栗棗脩以告䖍也─疏─棗取其早起也─孟子─曾晳嗜¶
羊棗曾子不忍食羊棗　─戰國策─蘓秦説燕文侯曰北¶
有棗栗之利民雖不由田作棗栗之實足食於民　─原─¶
史記封禪書─李少君曰臣嘗遊海上見安期生食巨棗¶
大如瓜　─貨殖傳─安邑千樹棗其人與千户侯等　─増─¶
漢書王吉傳─始吉少時學問居長安東家有大棗樹垂¶
吉庭中吉婦取棗以啖吉吉後知之乃去婦東家聞而¶
欲伐其樹鄰里共止之因固請吉令還婦里中為之語¶
<pb:KR3i0044_WYG_060-4a>¶
曰東家有樹王陽婦去東家棗完去婦復還　─原─南史¶
蕭琛傳─琛嘗侍宴醉伏上以棗投琛琛乃取栗擲上中¶
面帝動色曰此中有人不得如此豈有説耶琛曰陛下¶
投臣以赤心臣敢不報之以戰栗　─増─魏書奚康生傳¶
徐𤣥眀以城内附詔遣康生迎接賜細御銀纒槊一張¶
并棗奈果面勅曰果者果如朕心棗者早遂朕意　─南¶
史王泰傳─泰幼敏悟年數嵗時祖母集諸孫姪散棗栗¶
於牀羣兒競之泰獨不取問其故對曰不取自當得賜¶
<pb:KR3i0044_WYG_060-4b>¶
由是中表異之　─北史藝術傳─綦母懐文云昔在晉陽¶
為監館館中有一蠕蠕客同館胡沙門指語懐文云此¶
人别有異算術仍指庭中一棗樹云令其布算子即知¶
其實數乃試之并辯若干純赤若干赤白相半于是剝¶
數之惟少一子算者曰必不少但更撼之果落一實¶
宋史禮志─太宗景祐三年禮官宗正請每嵗秋孟月嘗¶
果嘗穄配以雞果以棗以棃　─原─晏子春秋─齊景公謂¶
晏子曰東海之中有水而赤其中有棗華而不實何也¶
<pb:KR3i0044_WYG_060-5a>¶
晏子曰昔者秦穆公乘龍理天下以黄布裹蒸棗至海¶
而投其布故水赤蒸棗故華而不實公曰吾佯問子耳¶
對曰嬰聞之佯問者亦佯對　─増─晏子春秋─楚莊王愛¶
馬噉棗脯　─鄒子─燧人氏夏取棗杏之火　─原─韓非子¶
秦饑應侯謂王曰五苑之棗栗請發與之　─淮南子─桃¶
棗䕃於街者莫有援也　─増─神異經─北方荒中有棗林¶
其高五十丈敷張枝條數里餘疾風不能偃雷霆不能¶
摧其子長六七寸圍過其長熟赤如朱乾之不縮氣味¶
<pb:KR3i0044_WYG_060-5b>¶
潤澤殊於常棗食之可以安軀益於氣力故方書稱之¶
赤松子云北方大棗味有殊既可益氣又安軀　─武帝¶
内傳─列玉門之棗酌蒲萄之醴　─原─尹喜内傳─尹喜與¶
老子西遊省大真王母共食玉文之棗其實如瓶─東¶
方朔外傳─武帝時上林獻棗上以杖擊未央殿前檻呼¶
朔曰叱來叱來先生知此篋中何物朔曰上林之棗四¶
十九枚上曰何以知之朔曰呼朔者上也以杖擊檻兩¶
木林也來來者棗也叱叱者四十九也上大笑賜帛十¶
<pb:KR3i0044_WYG_060-6a>¶
疋　─増─馬眀生别傳─安期生仙人見神女設厨膳安期¶
曰昔與女郎遊息於西海之際食棗異羙此間棗小不¶
及之憶此棗未乆已二千年矣神女云吾昔與君共食¶
一枚乃不盡此間小棗那可相比耶　─原─洞㝠記─武帝¶
元鼎元年起招仙閣進&KR1884;嵻細棗出&KR1884;嵻山山臨碧海¶
萬年一熟如今之軟棗咋之有膏膏可然燈　─風俗通¶
鮑焦耕田而食鑿井而飲在山中惟食棗或曰此棗子¶
所植耶遂強吐之枯立而死　─蔡邕奏事─程莫年十四¶
<pb:KR3i0044_WYG_060-6b>¶
叔父病故莫抱屍悲哀舅哀其羸劣嚼棗肉餔之莫見¶
食歔欷不能吞咽　─増─魏文帝詔─南方有龍眼荔枝寧¶
比西國蒲萄石蜜乎酢且不如中國凡棗味之羙者莫¶
若安邑御棗也　─原─英雄記─孔文舉為東萊賊所攻城¶
欲破治中左承祖請以官棗賦與戰士　─増─南方草木¶
狀─海棗樹身無閑枝直聳三四十丈樹頂四面共生十¶
餘枝葉如栟櫚五年一實實甚大如杯盌核兩頭不尖¶
䨇卷而圓其味極甘羙安邑御棗無以加也泰康五年¶
<pb:KR3i0044_WYG_060-7a>¶
林邑獻百枚　─祭法─春祠用棗　─原─冀州論─安平好棗¶
地産不為無珍　─増─神仙傳─呉郡沈義為仙人所迎上¶
天云天上見老君賜義棗二枚大如雞子　─晉宫閣名¶
華林園棗六十二株王母棗十四株　─廣志─周文王時¶
有弱枝之棗甚羙禁之不令人取置樹苑中　─原─拾遺¶
記─北極有枝峯之隂多棗樹高百尋枝莖皆空實長一¶
尺核細而柔百年一熟　─増─異苑─太元中南郡江陵縣¶
有棗樹一年忽生桃李棗三種花子　─幽眀錄─太原王¶
<pb:KR3i0044_WYG_060-7b>¶
仲徳年少時遭亂絶粒二日忽有人扶其頭呼云可起¶
㗖棗瞥見一小兒長四尺即隱乃有一囊乾棗在前噉¶
之小有氣力便起　─世説─王敦尚武帝舞陽公主如厠¶
見漆箱中盛棗本以塞鼻敦謂厠上下果遂啖之羣婢¶
皆笑　─述異記─北方有七尺之棗凡人不得見或見而¶
食之即為地仙　魏世河内冬雨棗　─洛陽伽藍記─華¶
林園蓬萊山南有百果園果列作林林各有堂有仙人¶
棗長五寸把之兩頭俱出核細如針霜降乃熟食之甚¶
<pb:KR3i0044_WYG_060-8a>¶
美俗傳云出崑崙山一曰西王母棗─原─鄴中記─石虎¶
苑中有西王母棗冬夏有葉九月生花十二月乃成三¶
子一尺又有羊角棗亦生三子一尺─増─賈氏説林─昔¶
有人得安期大棗在大河之南煮三日始熟香聞十里¶
死者生病者起其人食之白日上昇故地名煮棗　─奚¶
嚢橘柚─糜欽棗出真陵之山食一枚大醉經年不醒東¶
方朔嘗遊其地以一斛歸進上上和諸香作丸大若芥¶
子每集羣臣取一丸入水一石頃刻成酒味逾醇醪謂¶
<pb:KR3i0044_WYG_060-8b>¶
之糜欽酒又謂之真陵酒又謂之仙薌酒飲者香經月¶
不歇　─大業拾遺記─信都獻仲思棗四百枚棗長四五¶
寸正紫色細文文縐小核味甘勝於青州棗北齊時有¶
仙人仲思得此棗種之因以為名一名仙棗時海内惟¶
有數株　─宣室志─河中永樂縣道淨院居蒲中之勝境¶
蒲中多大棗天下人傳嵗中不過一二無核者侯道華¶
比三年輙得啖之後仙去　─杜陽雜編─處士元藏機大¶
業元年為海使判官遇風浪壊船獨為破木所載忽逹¶
<pb:KR3i0044_WYG_060-9a>¶
於洲島洲人曰此乃滄洲有碧棗丹栗皆大如梨　─北¶
夢瑣言─河中永樂縣出棗世傳得棗無核者食可度世¶
里有蘓氏女獲而食之不食五榖年五十嫁顔如處子¶
　─原─杜氏新語─杜畿為江東守平虜将軍劉勲為太祖¶
所親貴震朝廷常從畿求大棗拒以他故後勲伏法太¶
祖得其書歎曰杜畿可謂不媚竈也　─清異錄─百益一¶
損者棗故醫氏目為百益紅　或謂棗是聖花兒　─増¶
寰宇記─宣帝時幽州刺史李宣尚范陽公主憶長安於¶
<pb:KR3i0044_WYG_060-9b>¶
易州築一城象長安城中有棗樹花而不結皆向西南¶
而引俗謂思鄉棗　─原─東坡集─朱眀洞在冲虚觀後云¶
是蓬萊第七洞天唐永樂道士侯道華以食鄧天師棗¶
仙去永樂有無核棗人不可得道華得之予在岐下亦¶
得食一枚云　─増─夢溪筆談─棗與棘相聚皆有刺棗獨¶
生高而少横枝棘列生卑而成林以此為别其文皆從¶
朿音刺木芒刺也朿而相戴立生者棗也朿而相比横¶
生者棘也　─畫墁錄─寧州之南二十里棗社以狄梁公¶
<pb:KR3i0044_WYG_060-10a>¶
兩為寜州刺史民立祠植棗取兩朿之義　─樂府集─古¶
咄唶歌曰棗下何纂纂榮華各有時棗初欲赤時人從¶
四邉來棗適今日賜誰當仰視之潘安仁笙賦云詠園¶
桃之夭夭歌棗下之纂纂歌曰棗下纂纂朱實離離宛¶
其死矣化為枯枝纂纂棗花也棗之纂纂盛貌實之離¶
離将衰言榮謝之各有時也　─括異志─邢州城東十餘¶
里周世宗之祖莊也門側有井上有大棗二株世宗時¶
柯葉茂盛垂䕃一畆恭帝既禪棗遂枯眀道中枯枿復¶
<pb:KR3i0044_WYG_060-10b>¶
生一枝長一丈餘蔚然可愛井水中如覆錦繡眀年詔¶
求五代帝王之後柴氏自邢蔡虢等州諸族被甄叙入¶
官者三十餘人井棗之祥亦非空應　─爾雅翼─晉人好¶
食棗其人寘之懐袖食無時乆之齒皆黄故嵇康養生¶
論云齒居晉而黄謂棗故也　─原─東陽記信安縣有懸¶
室坂晉時有民王質伐木至石室中見童子四人彈琴¶
而歌因倚歌而聽之童子以一物如棗與質含之便不¶
復饑─増─雲林集─袁員外年八十有二顔貌筋力如四¶
<pb:KR3i0044_WYG_060-11a>¶
五十許人為言甫弱冠遭逢盛眀初宰當塗過九華山¶
道逢神人與棗食之後數見夢寐間若㝠感𤣥遇者¶
千佛山記─濟南千佛山多棗樹纍纍如垂珠　─異林─張¶
剌達宋時為華州掾嘗從太守入華山謁陳摶先生一¶
道人至藍袍葛巾探袖出棗三枚顔色各異以白者授¶
先生赤者自食青者投太守太守不悦持以奉掾掾遂¶
啖之道人出太守曰是何道者先生曰此純陽真人也¶
太守悔恨追不能及張公自後得道國初時往往遊人¶
<pb:KR3i0044_WYG_060-11b>¶
間每顯靈異　─原─花史─呂仙亭前棗樹未嘗實一嵗忽¶
有實如𤓰太守命小吏採而進小吏私啖之遂仙去¶
集藻─啟─増─陳周𢎞正謝梁元帝賚玉門棗啟─安期舊羙¶
安息高名臣金馬之榮未獲趨奉方朔之賜遽降洪恩¶
贊─増─晉郭璞贊─因材制義赤心鯁直藹藹卿士亮此衮¶
職建國辨方外朝九棘¶
賦─増─晉傅𤣥棗賦─有蓬萊之嘉樹植神州之膏壤擢剛¶
莖以排虛誕幽根以滋長北䕃塞門南臨三江或布燕¶
<pb:KR3i0044_WYG_060-12a>¶
趙或廣河東既乃繁枝四合豐茂蓊鬱斐斐素華離離¶
朱實脆若嚼雪甘如含蜜脆者宜新當夏之珍堅者宜¶
乾薦羞天人有棗若𤓰出自海濵全生益氣服之如神¶
　─陳後主棗賦─芳園列榦森梢繁羅蘂餘莖少葉暗枝¶
多復有竒樹風間臨(闕二/字)夜影來未若丹心美實絳質¶
嘉枝重鍼共暗枝瓠同瑰羞金盤于氷水薦玉案于深¶
杯此歡心之未已方夢腸而屢廻¶
文散句─増─晉潘岳閒居賦─周文弱枝之棗¶
<pb:KR3i0044_WYG_060-12b>¶
五言古詩─原─後秦趙整諷諫詩─北園有棗樹布葉垂重¶
隂外雖多棘刺内實有赤心　─梁簡文帝棗─浮華薺水¶
麗垂彩鄭都竒白英紛靡靡紫實標離離風揺羊角樹¶
日映雞心枝榖城踰石蜜蓬岳表仙儀已聞安邑羙永¶
茂玉門垂　─増─簡文帝棗下何纂纂─垂花臨碧澗結翠¶
依丹巘非直入遊宮兼期植靈苑落日芳春暮遊人歌¶
吹晚弱刺引羅衣朱實凌還幰且歡洛浦詞無羡安期¶
遠　─唐白居易杏園棗樹─人言百果中惟棗凡且鄙皮¶
<pb:KR3i0044_WYG_060-13a>¶
皺似龜手葉小如䑕耳胡為不自知生花此園裏豈宜¶
遇攀玩幸免遭傷毁二月曲江頭雜英紅旖旎棗亦在¶
其間如嫫對西子東風不擇木吹煦長未已眼看欲合¶
抱得盡生生理寄言遊春客乞君一廻視君愛繞指柔¶
從君憐柳杞君求悦目豔不敢争桃李君若作大車輪¶
軸材須此　─宋梅堯臣亳州李密學寄御棗一箧─沛譙¶
有鉅棗味甘蜜相差其赤如君心其大如王𤓰嘗貢趨¶
國門豈及貧儒家今見待士意下異盧仝茶食之無厭¶
<pb:KR3i0044_WYG_060-13b>¶
飫詠徳曾未涯─原─王安石賦棗─種桃昔所傳種棗予¶
所欲在實為美果論材又良木餘甘入鄰家尚得饞婦¶
逐况予秋盤中快噉取饜足風苞墮朱繒日顆皺紅玉¶
贄亨古已然豳詩自宜録緬懐青齊間萬樹䕃平陸誰¶
云食之昏匿知乃成俗廣庭觴聖夀以此叅肴&KR0609;願此¶
赤心投皇眀倘予燭─増─眀吴寛棗─荒園乏佳果棗樹¶
八九株纂纂爭結實大率如琲珠此種味甘脆南方之¶
所無日炙色漸赤兒童已窺覦剝擊盈數斗鄰舍或求¶
<pb:KR3i0044_WYG_060-14a>¶
須早知實可食何須種檉榆此木頗耐旱地宜土不濡¶
所以齊魯間斬伐充薪蒭近復得異種攣拳類人痀曲¶
木未可惡惟天付形軀良材却矯揉不見笏與弧¶
七言古詩─増─宋梅堯臣烏啄棗─樹頭陽烏飢啄棗破紅¶
遶地青蠅老青蠅雨濕驚不飛殘棗入泥人不掃西風¶
落盡鳥亦歸晉客齒黄空懊惱¶
七言律詩─増─宋歐陽修寄棗人行書贈子履學士─秋來¶
紅棗壓枝繁堆向君家白玉盤甘辛楚國赤萍實磊落¶
<pb:KR3i0044_WYG_060-14b>¶
韓嫣金彈丸聊效詩人投木李敢期佳句報琅玕嗟予¶
乆苦相如渇却憶氷梨熨齒寒　─眀李東陽若虚夜餽¶
送瓶棗─異代神仙事不賖如瓶丹棗勝如𤓰多情饋客¶
詩兼遠急脚攜筐歩半斜内苑不勞方朔射西鄰還有¶
少陵家白頭正有分甘興先向高堂一薦茶　─原─王象¶
晉詠棗─蓐收司契物華新纍纍丹苞日可親漢帝殿前¶
曾鄭重呂仙亭下詫竒珍味逾石蜜甜偏永紅邁朱櫻¶
色莫倫怪道仲思名姓著好同玉李供楓宸¶
<pb:KR3i0044_WYG_060-15a>¶
五言排律─増─宋郭祥正咏棗─彼羙祗園果珍同玉井船¶
後期千嵗熟今日萬珠圓地濶仍依水欄深自帶煙結¶
花雖最晩藏核莫如堅大食移根逺番禺托蒂連舊名¶
稽藥錄新實著詩篇甜出諸餳上香居百果前黑腰虛¶
羡爾紅皺豈為然邂逅為公夀婆娑與世延暮鐘催酒¶
㪚嘶馬引旂旋今作中州瑞元從異國傳何當廣栽植¶
欲以慰饑年¶
五言絶句─増─宋蘓軾和子由岐下詠棗─居人㡬番老棗¶
<pb:KR3i0044_WYG_060-15b>¶
樹未成槎汝長才堪軸吾歸已及瓜¶
詩散句─増─唐李白─親見安期公食棗大如瓜　─宋趙抃¶
棗熟房櫳暝花妍院落眀　─金酈權─夾道懸新棗荒畦¶
卧晩瓜　─原─唐杜甫─庭前八月梨棗熟一日上樹能千¶
廻　─増─曹唐─等閑相别三千嵗長憶水邊分棗時　─宋¶
蘓轍─乆聞牛尾何曾識竊比雞頭意未安　─黄庭堅─日¶
顆曝乾紅玉軟風枝牽動綠羅鮮　─唐杜甫─棗熟從人¶
打　─韓愈─紅皺曬檐瓦　─宋張耒─眩日棗装林　─金高¶
<pb:KR3i0044_WYG_060-16a>¶
士談─猶青棗未霜　─唐杜甫─堂前撲棗任西鄰　─李賀¶
出籬火棗垂紅淺　─薛能─棗枝秋赤近高天　─宋歐陽¶
修─紅棗林繁欣嵗熟　─黄庭堅─蓛蓛衣巾落棗花¶
别錄─増─發蒙記─甘棗令人不惑─酉陽雜俎─單雄信幼¶
時學堂前植一棗樹至年十八伐為槍長丈七尺拱圍¶
不合刃重七十斤號為寒骨白　─原─分栽─選味佳者留¶
作栽候葉始生取大棗傍條二三尺高者移種棗性硬¶
其生晩芽未出移恐難出三歩一行行欲相當如本年¶
<pb:KR3i0044_WYG_060-16b>¶
芽未出弗遽刪除諺云棗樹三年不算死亦有乆而後¶
生者　─修樹─毎元旦日未出時反斧斑駁椎之謂之嫁¶
棗不椎則花而不實斫之則子萎而落候大蠶入簇以¶
仗擊其枝間振去狂花則結實多　─收棗─棗全赤即收¶
撼而落之為上半赤而收者肉未充滿乾則色黄而皮¶
皺将赤味亦不佳全赤乆不收則皮硬復有鳥雀之患¶
一法将纔熟棗乗清晨連上枝葉摘下弗損傷通風處¶
晾去露氣簡新缸無油酒氣者清水刷淨火烘乾待冷¶
<pb:KR3i0044_WYG_060-17a>¶
取淨稈草曬乾候冷一層草一層棗入缸中封固可至¶
來嵗猶鮮　─曬棗─先治地令淨有草則令棗臭駕箔椽¶
上以無齒木扒聚而散之日二十度乃佳夜不必聚得¶
霜露氣速成如有雨則聚而苫之五六日選其紅軟者¶
上高厨暴之胮爛者去之否則恐壊餘棗其未乾者曬¶
曝如法　─作乾棗─新菰蔣露於庭以草鋪上厚三寸覆¶
以新蔣凡三日撤覆露之畢日曝取乾納房中每一石¶
以酒一升潄著器中密泥之可以經數年不壊　─棗油¶
<pb:KR3i0044_WYG_060-17b>¶
取紅軟棗入釡以水僅淹平煮沸漉出研細生布絞取¶
汁塗盤上曬乾其形如油刮下每一匙投湯中即成羙¶
漿─棗脯─切棗曝乾如脯─棗米─棗煮熟爛将榖㣲碾¶
去糠和棗勻作一處曬七八分乾石碾碾過再曬極乾¶
收貯聽用臨時石磨磨細可作粥作㸃心任用純榖黍¶
稷蜀秫麥麫之類俱可作　─製用─十月内取大棗中破¶
之去皮核文武火反覆炙香煮湯飲健脾開胃甚宜人¶
　五月五日熨斗燒棗一枚置牀下辟狗蝨¶
<pb:KR3i0044_WYG_060-18a>¶
　　　(附/録)天棗¶
原─天棗在蕭縣天門寺春時吐華結實如酸棗可食每¶
四月七日其實皆熟次日遂空(見湧幢/小品)¶
　　　(附/録)糯棗¶
原─糯棗葉如柳實似杏而小味亦甘羙(見古/今注)¶
　　　(附/録)酸棗¶
原─酸棗一名樲(爾雅云/樲酸棗)　─増─説文─撚酸棗也　─原─酸棗¶
小而圓如芡無大樹實生青熟紅皮薄核大仁堪入藥¶
<pb:KR3i0044_WYG_060-18b>¶
生用令人不眠䨇仁者勿用取紅軟者箔上曬乾納釡¶
中水僅掩棗煮一沸即漉出入盆研布絞取濃汁塗噐¶
上日曝使乾取為末一碗投方寸匕遠行用以和米炒¶
其味酸甜解飢渇最妙¶
彚考─増─孟子─養其樲棘　─淮南子─伐撚棗以為矜　─述¶
異記─耆舊説周秦時河内雨酸棗遂生野棗今酸棗縣¶
是也¶
　　　(附/錄)波斯棗¶
<pb:KR3i0044_WYG_060-19a>¶
増─酉陽雜俎─波斯棗出波斯國波斯國呼為窟莽樹長¶
三四丈圍五六尺葉如土藤不凋二月生花状如蕉花¶
有兩甲漸漸開罅中有十餘房子長二寸黄白色有核¶
熟則紫黑状類乾棗味甘如餳可食¶
　　　(附/録)千年棗¶
増─一統志─千年棗出拂菻國¶
　　　(附/録)萬嵗棗¶
増─一統志─萬嵗棗生大食諸番及三佛齊國¶
<pb:KR3i0044_WYG_060-19b>¶
　　&KR0964;¶
原─&KR0964;(説文作楓本草從/柿今俗作柿者非)赤實果也樹高大枝繁葉大圓¶
而光澤四月開小花黄白色結實青緑色八九月乃熟¶
紅&KR0964;(皮深紅而多/核所在皆有)黄柿(生汴洛/諸州)朱柿(出華山似紅柿而/圓小皮薄可愛味)¶
(更廿/珍)著蓋&KR0964;(蒂下别/有一層)牛心柿(状如/牛心)蒸餅&KR0964;(状如市/賣炊餅)八稜¶
&KR0964;(大而稍扁南劍尤溪柿/處州松陽柿尤為竒品)塔&KR0964;(大於諸&KR0964;去皮挂/木上風乾之佳)─増¶
學圃餘疏─海門柿罐&KR0964;(無核皆甘/冷可食)　─戒菴漫筆─&KR0964;類大¶
小形状極多有火盆&KR0964;(大而/扁)方&KR0964;(四稜六稜乾/瓤無核甚佳)火珠(多/核)¶
<pb:KR3i0044_WYG_060-20a>¶
(不/羙)　─原─種類甚多大者如楪其次如拳小者如鹿心鴨¶
子雞子生者澀不堪食其核形扁状如木鱉子而堅根¶
甚固謂之柿盤世傳柿有七絶一多夀二多隂三無鳥¶
巢四無蟲蠧五霜葉可玩六佳實可啖七落葉肥大可¶
以臨書多食引痰日乾者多食動風同蟹食腹痛作瀉¶
食柿飲熱酒令人易醉或心痛欲絶¶
彚考─増─東觀漢記─韋順為東平相賞罰必信有柿樹生¶
屋上徙庭中遂茂順至孝行人以為感於天地而生¶
<pb:KR3i0044_WYG_060-20b>¶
晉宫閣名─華林園柿六十七株暉章殿前柿一株　─義¶
熙起居注─吴令顧修期言縣西鄉有杮樹殊本合條依¶
舊集賀詔停　─述異記─番禺有酸柿甜梅李乂果賦云¶
梅甜柿酸　─酉陽雜俎─慈恩寺中柿樹是法力上人手¶
植　─爾雅翼─柿於經罕見惟内則所加庶羞三十一物¶
中有之　─在田錄─高皇㣲時過剰柴村已經二日不食¶
矣行漸伶仃至一所乃人家故園垣缺樹凋上悲歎乆¶
之緩歩周視東北隅有一樹霜柿正熟上取食之食十¶
<pb:KR3i0044_WYG_060-21a>¶
枚便飽又惆悵乆之而去乙未夏上㧞采石取太平道¶
經於此樹猶在上指樹以前事語左右因下馬以赤袍¶
加之曰封爾為凌霜長者或曰凌霜侯¶
集藻─啓─増─梁簡文帝謝東宫賜柿啓─懸霜照采凌冬挺¶
潤甘清玉露味重金液雖復安邑秋獻靈闗晩實無以¶
匹此嘉名方兹擅羙¶
文㪚句─増─梁昭眀太子七啓─鴻&KR0964;若瓜¶
五言古詩─増─宋孔平仲詠無核紅&KR0964;─林中有丹果壓枝¶
<pb:KR3i0044_WYG_060-21b>¶
一何稠為&KR0964;已軟羙嗟爾骨亦柔風霜變顔色雨露如¶
膏油大哉造化心于爾何綢繆荆筐載趨市價賤良易¶
求剖心無所有入口頗相投為栗外屈強老者所不收¶
為棗中亦剛飼兒㦸其喉衆言咀嚼快惟爾無所憂排¶
羅置前列圓熟當高秋且以悦一時長乆豈暇謀咄哉¶
潰爛速棄擲将誰尤¶
七言古詩─原─唐韓愈遊青龍寺呈崔大補闕─秋灰初吹¶
季月管日出卯南暉景短友生招我佛寺行正值萬株¶
<pb:KR3i0044_WYG_060-22a>¶
紅葉滿光華閃壁見神鬼赫赫炎官張火傘然雲燒樹¶
大實駢金烏下啄赬虬卵魂翻眼倒忘處所赤氣冲融¶
無間斷有如流傳上古時九輪照燭乾坤旱二三道士¶
席其間靈液屢進玻璃盌忽驚顔色變韶稚却信靈仙¶
非怪誕桃源迷路竟茫茫棗下悲歌徒纂纂前年嶺隅¶
鄉思發躑躅成山開不算去嵗羈帆湘水眀霜楓千里¶
隨歸伴猿呼鼯嘯鷓鴣啼側耳酸腸難濯澣思君攜手¶
安能得今日相從敢辭嬾由來鈍騃寡參尋况是儒官¶
<pb:KR3i0044_WYG_060-22b>¶
飽閒散惟君與我同懐抱鋤去陵谷置平坦年少得途¶
未要忙時清諫疏尤宜罕何人有酒身無事誰家多竹¶
門可欵須知節候即風寒幸及亭午猶妍暖南山逼冬¶
轉清痩刻畫圭角出崖窽當憂復被氷雪埋汲汲來窺¶
戒遲緩¶
五言律詩─増─宋張蘊朱&KR0964;─慈恩分種逺駢實渥如丹垂¶
野華星大然雲火樹寒蟹螯徴有忌猩血訝難摶七絶¶
雖堪賞無勞把核鑽　─原─楊萬里謝人惠&KR0964;─紅葉曽題¶
<pb:KR3i0044_WYG_060-23a>¶
字烏椑昔擅塲凍乾千顆蜜尚帶一林霜核有都無底¶
吾衰喜細嘗暫無瓊玖句報惠不相當¶
五言絶句─増─唐劉禹錫咏紅&KR0964;子─曉連星影出晩帶日¶
光懸本因遺採掇翻自保天年¶
詩散句─増─梁庾仲容─發葉臨層檻翻英糅花藥風生樹¶
影移露重新枝弱苑朱正葱翠梁烏未銷鑠　─原─古詩¶
色勝金衣羙甘逾玉液清　─増─唐韓愈─霜天熟&KR0964;栗收¶
拾不可遲　─白居易&KR0964;樹緑隂合王家庭院寛　─張籍¶
<pb:KR3i0044_WYG_060-23b>¶
園紅&KR0964;葉稀　─鄭谷─&KR0964;繁和葉紅─元成廷珪─&KR0964;因風¶
落早　─唐皮日休─客省蕭條&KR0964;葉紅─宋蘓軾─&KR0964;葉滿¶
庭紅顆秋¶
詞─原─宋僧仲殊西江月─味過華林芳蔕色兼陽井沉朱¶
輕勻綘蠟裹團酥不比人間甘露　神鼎十分火棗龍¶
盤二寸紅珠清含氷蜜洗雲腴只恐身輕飛去¶
别録─増─尚書故實─鄭廣文學書而病無紙知慈㤙寺有¶
柿葉數間屋遂借僧房居止日取紅葉學書嵗乆殆徧¶
<pb:KR3i0044_WYG_060-24a>¶
後自寫所製詩并畫同為一卷封進𤣥宗御筆書其尾¶
曰鄭䖍三絶　─原─傳燈錄─溈山禪師與仰山遊行鳥銜¶
紅&KR0964;葉墜前仰山洗淨與溈山分半　─増─東坡集─韓退¶
之青龍寺詩終篇言赤色莫識其故嘗見小説鄭䖍寓¶
青龍寺乏紙取&KR0964;葉書之九月&KR0964;葉赤色退之詩乃謂¶
此也　─夢溪筆談─木中有文多是&KR0964;木治平初杭州南¶
新縣民家析&KR0964;木中有上天大國四字予親見之書法¶
絶類顔真卿極有筆力國字中間或字仍挑起作尖口¶
<pb:KR3i0044_WYG_060-24b>¶
全是顔筆知其非偽者其横畫即是横理斜畫即是斜¶
理其木直剖偶當天字中分而天字不破上下兩畫并¶
一脚皆横挺出半指許如木之節以兩木合之如合契¶
焉　─春渚紀聞─晉江尤氏其鄰朱氏圃中有&KR0964;木高出¶
屋上一夕雷震中裂木身若以濃墨書尤家二字連屬¶
而上不知其數至於木枝細者破視亦隨枝之大小成¶
字尤氏乞得其木作數百叚分遺好事字體帶草勁健¶
如王㑹稽書朱氏後以其圃歸尤氏云　─種樹書─&KR0964;樹¶
<pb:KR3i0044_WYG_060-25a>¶
接桃枝則為金桃　&KR0964;子接及三次則全無核　─原─製¶
用─烘&KR0964;用生&KR0964;置器中自然紅熟澀味盡去其甘如蜜¶
如火烘成非以火烘也　─醂&KR0964;─置&KR0964;於水中數日即熟¶
但性冷亦有鹽藏者有毒又有用灰汁澡三四度去汁¶
著噐中十餘日即可食但不宜治病　─烏&KR0964;─火薫乾者¶
　─&KR0964;糕─用糯米一斗乾&KR0964;五十同搗成粉如乾煮棗泥¶
和拌之蒸食佳　─&KR0964;餅─大&KR0964;去皮捻扁日曬夜露至乾¶
納甕中待生霜取出一名白&KR0964;又名&KR0964;花　─&KR0964;霜─即&KR0964;¶
<pb:KR3i0044_WYG_060-25b>¶
餅所出霜也乃&KR0964;中精液入肺病上焦藥尤佳¶
　　(附/録)椑&KR0964;¶
原─椑&KR0964;─一名漆&KR0964;一名緑&KR0964;一名青椑一名烏椑一名¶
花椑一名赤棠&KR0964;乃&KR0964;之小而卑者生江淮宣歙荆襄¶
閩廣諸州雖熟亦深綠色大如杏味甘可生啖服丹石¶
人宜之而人弗之貴搗碎浸汁謂之&KR0964;漆可染罾扇諸¶
物¶
彚考─増─廣志─梁侯園有烏椑八稜大如酒盞─西京雜¶
<pb:KR3i0044_WYG_060-26a>¶
記─上林苑有青椑赤葉椑烏椑宜都出大椑¶
集藻─賦散句─増─晉潘岳閒居賦─梁侯烏椑之&KR0964;　─宋謝¶
靈運山居賦─椑&KR0964;被實于長浦¶
七言絶句─原─宋劉子翬─秋林黃葉晩霜嚴熟蔕甘香未¶
得兼火傘虬珠浪褒拂風標却似色中黔¶
　　　(附/録)軟&KR0964;¶
原─軟&KR0964;─一名㮕棗(本草云千金方作軟棗其形似棗而/軟也廣志云㮕棗小&KR0964;也肌細而厚)¶
(少核可/以供御)一名梬棗一名牛奶&KR0964;(古今注云牛/奶&KR0964;即軟棗)一名君遷¶
<pb:KR3i0044_WYG_060-26b>¶
子(司馬光名苑云君遷子/如馬奶即今牛奶&KR0964;也)一名丁香&KR0964;一名紅藍棗本¶
草云生海南樹高丈餘子中有汁如乳汁甜羙其木類¶
&KR0964;而葉長但結實小而長乾熟則紫黒色一種小圓如¶
指頭大者味尤羙其樹接&KR0964;甚佳¶
彚考─増─西京雜記─上林苑有梬棗　─北夢瑣言─晉朝趙¶
令公瑩家有㮕棗婆娑異常四遠俱見望氣者曰此家¶
有登宰輔者不在其身在其子孫後令公由太原大拜¶
　　(附/録)蕃&KR0964;¶
<pb:KR3i0044_WYG_060-27a>¶
原─蕃&KR0964;─一名六月&KR0964;莖似蒿高四五尺葉似艾花似榴¶
一枝結五實或三四實一樹二三十實縛作架最堪觀¶
火傘火珠未足為喻草本也來自西蕃故名¶
　　木𤓰(花附見/)¶
原─木𤓰一名楙(爾雅云楙木𤓰註云木實如小瓜酢/而可食本草云木𤓰之名取此義也)一¶
名鐵脚梨(清異録云木𤓰性益下部若脚膝筋骨/有疾者必用焉故方家號為鐵脚梨)樹如¶
柰叢生枝葉花俱如鐵脚海棠可種可接可以條壓葉¶
光而厚春末開花紅色㣲帶白作房實如小𤓰或似梨¶
<pb:KR3i0044_WYG_060-27b>¶
稍長皮光色黄上㣲白如著粉津潤不木者為木𤓰香¶
而甘酸不澀食之益人醋浸一日方可食生不堪噉處¶
處有之山隂蘭亭尤多而宣城者為佳本州以充土貢¶
故有宣州花木𤓰之稱西洛木𤓰味和羙至熟青白色¶
入藥絶有功勝宣州者味淡性酸溫無毒去濕和胃強¶
筋骨治脚氣霍亂大吐下轉筋不止枝葉根皮煮汁飲¶
並止霍亂吐下轉筋療脚氣枝作杖利筋脈核治霍亂¶
煩燥氣急花治面黑粉滓¶
<pb:KR3i0044_WYG_060-28a>¶
彚考─原─詩衛風─投我以木𤓰報之以瓊琚─増─孔叢子¶
孔子曰吾於木𤓰見苞苴之禮行　─晉宫閣名─華林園¶
木𤓰五株　─廣志─木𤓰子可藏枝可為數號一尺百二¶
十節　─水經注─魚復縣多木𤓰樹大者如甒　─三國典¶
畧─齊孝昭北伐庫莫奚至天池以木𤓰灰毒魚　─眀皇¶
雜記─元獻皇后思食酸味眀皇以告張説因進經袖出¶
木𤓰以獻　─妝樓記─木𤓰粉詩曰良人為漬木𤓰粉遮¶
却紅腮交午痕　─清異錄─叚文昌既貴竭財奉身晩年¶
<pb:KR3i0044_WYG_060-28b>¶
尤甚以木𤓰益脚膝銀稜木𤓰胡様桶濯足蓋用木𤓰¶
樹解合為桶也　─唐語林─崔涓守杭州湖上飲餞客有¶
獻木瓜者有中使袖歸曰禁中未嘗有此宜進於上頃¶
之解舟而去守懼得罪欲輟飲官妓作酒紏者白守某¶
度木𤓰經宿必委中流也㑹送者還云果潰爛棄之矣¶
守異其言召問之曰此物芳脆易損必不能入獻守取¶
香錦賚之　─埤雅─諺曰梨百損一益楙百益一損投人¶
之道宜有以益之而報人則欲堅乆故詩曰投我以木¶
<pb:KR3i0044_WYG_060-29a>¶
瓜報之以瓊琚　─圖經本草─宣人種蒔木𤓰徧滿山谷¶
始實成則簇紙花黏於上夜露日烘漸變紅色其文如¶
生故有宣州花木𤓰之稱　─花經─木𤓰七品三命　─缾¶
花譜─木𤓰九品一命　─方輿勝覽─天台石橋梁既峭危¶
下臨絶澗過者心悸石罅有木𤓰華時有蛇盤糾至實¶
落供大士乃去號為䕶聖𤓰　─陵陽集詩注─木𤓰園入¶
折山數里供進后方敢賣土人取𤓰埋其半於沙中以¶
紙鏤花貼上以溪水灑之日曬乃紅¶
<pb:KR3i0044_WYG_060-29b>¶
集藻─賦─増─宋何承天木𤓰賦─羙中州之佳樹表閑冶之¶
麗姿結靈根以誕秀傾朝日以揚輝擢叢柯之冉冉布¶
翠葉而葳蕤惟兹木之在林亦超類而獨劭方朝華而¶
繁實比沙棠而有耀當大夏之方隆愧㣲幹之纖撓豈¶
隱樸以幸全固呈才而不效離衆用而獲寧永端已以¶
勵操願佳人之予投思同歸以托好顧衛風之攸珍雖¶
瓊琚而匪報¶
五言古詩─増─宋梅堯臣次韻和王尚書荅贈宣城花木¶
<pb:KR3i0044_WYG_060-30a>¶
𤓰十韻─百果各甘酸或由人所植木瓜聞衛詩贈好非¶
玉色投此瓊玖報蓋重車馬飾貴賤今既殊凌紙字翕¶
赩一一如眀珠自得見安格復何備國風庶亦見王澤¶
捧之為重賜誦已乃忘食幸資藥品用少助宣調力南¶
土加文章中州異肥瘠公将和鼎餗㣲意願尋繹　─張¶
舜民─商州楚地户宛在江漢偏草木已漸苞果實尤可¶
憐木𤓰大如甒橙橘家家懸隔崖有宿葉黄紫凝霜烟¶
高秋萬嶂出一望通鄖川都邑雖僻陋來者多名賢¶
<pb:KR3i0044_WYG_060-30b>¶
七言古詩─増─宋陸游或遺木𤓰有䨇實者香甚戲作─宣¶
城繡𤓰有竒香偶得並蒂置枕傍六根互用亦何常我¶
以鼻嗅代舌嘗¶
五言律詩─増─唐劉禹錫令狐相公見示題洋州崔侍郎¶
宅䨇木𤓰花頃接侍郎同舍陪宴樹下吟玩來什輙成¶
和章─金牛蜀路逺玉樹帝城春榮耀登華館逢迎欠主¶
人簾前疑小雪牆外麗行塵來去皆回首情深是徳鄰¶
七言律詩─増─眀丘濬謝送木𤓰─經霜著雨玉枝疎除却¶
<pb:KR3i0044_WYG_060-31a>¶
宣城總不如乆入神農為藥品曾從孔子見苞苴味涵¶
玉液酸仍澀囊蹙金砂實不虛深感故人相贈與此情¶
何以報瓊琚¶
五言絶句─増─宋范成大木𤓰─沉沉黛色濃糝糝金沙絢¶
却笑宣州房競作紅妝面　─題趙昌木𤓰花─秋風魏瓠¶
實春雨臙脂花綵筆不可寫滴露勻朝霞¶
七言絶句─増─唐劉言史看山木𤓰花─柔枝濕艶亞朱䦨¶
暫作庭芳便欲殘深藏數片将歸去紅縷金針繡取看¶
<pb:KR3i0044_WYG_060-31b>¶
　裛露凝氛紫豔新千般婉娜不勝春年年此樹花開¶
日出盡丹陽郭裏人　─權徳輿木𤓰花─晝漏沉沉倦鎖¶
闈西園東觀閲芳菲繁花滿樹似留客應為主人休澣¶
歸　─宋張舜民木𤓰─古言疾癘由卑濕木實能醫見藥¶
書有力與人消患難無心望爾報瓊琚　─木𤓰花─簇簇¶
紅葩間緑荄陽和閒暇不須催天教爾艶足竒絶不與¶
夭桃次第開　─元牟巘四安道中所見─木𤓰已過折山¶
來黄帕封林未敢開想見白沙紅照裏繡紋磊落見竒¶
<pb:KR3i0044_WYG_060-32a>¶
瑰¶
詩散句─増─唐李白─客心自酸楚况對木𤓰山　─宋梅堯¶
臣─大實木𤓰熟壓枝常畏風　─楊萬里─天下宣州花木¶
𤓰日華沾液繡成花¶
詞─増─宋王采蝶戀花─暈綠抽芽新葉鬬掩映嬌紅脈脈¶
羣芳後京兆畫眉樊素口風姿别是閨房秀　新篆題¶
詩霜實就挾得瓊琚心事偏長乆應是春來初覺有丹¶
青傳得厭厭瘦¶
<pb:KR3i0044_WYG_060-32b>¶
别錄─原─種法─秋社前後分其條移栽次年便結子勝春¶
栽者　─製用─木𤓰性脆可蜜漬為果去子蒸爛搗泥入¶
蜜與薑作煎冬飲尤佳　木𤓰最療轉筋如病此但呼¶
其名及土上作木𤓰字即愈　凡使木𤓰勿犯鐵噐銅¶
刀削去硬皮並子切片曬乾黄牛乳拌蒸從已至未待¶
如膏乃曬用㑹典中宣州貢烏爛蟲蛀木𤓰入御藥局¶
取其陳乆無木氣也　木𤓰不宜多食損齒及骨木桃¶
木李俱可煎可糕　羅天益寳鑑云劉太保日食蜜煎¶
<pb:KR3i0044_WYG_060-33a>¶
木瓜三五枚同伴數人皆病淋以問天益天益曰此食¶
酸所致也但不食則已　木𤓰醬木𤓰十兩去皮細切¶
以湯淋浸加薑片一兩甘草二兩紫蘓四兩鹽一兩每¶
用些少泡湯沉井中俟極冷飲之　─増─齊民要術─欲啖¶
者截著熱灰中令萎蔫洗淨以苦酒頭汁蜜之可案酒¶
食蜜封藏百日乃食之甚羙　先切去皮煮令熟著水¶
中車輪切百𤓰用三升鹽蜜一斗漬之晝曝夜内汁中¶
取令乾以餘汁蜜藏之亦同濃秔汁也　─清供錄─木𤓰¶
<pb:KR3i0044_WYG_060-33b>¶
渇水木𤓰不計多少去皮穰核取淨肉一斤為率切作¶
方寸大薄片先用蜜三斤或四五斤於砂石銀噐内慢¶
火熬開濾過次入木𤓰片同前如滚起汎沬旋旋掠去¶
煎兩三箇時辰嘗味如酸入蜜須要甜酸得中用匙挑¶
出放冷噐内候冷再挑起其蜜稠硬入絲不斷者為度¶
　─本草衍義─木𤓰得木之正人以鉛霜或胡粉塗之則¶
失酢味且無滓蓋受金之制也¶
　　(附/録)榠樝¶
<pb:KR3i0044_WYG_060-34a>¶
　原─榠樝─一名蠻樝一名瘙樝一名木李一名木梨木葉¶
　花酷類木𤓰但比木𤓰大而色黄李時珍曰乃木𤓰之¶
　無重蒂者也¶
　彚考─増─詩衛風─投我以木李報之以瓊玖─爾雅翼─齊¶
　武帝幸丹陽羣臣宴飲王敬則執榠樝以刀子削之¶
　别錄─増─爾雅翼─宛陵人植木𤓰者亦就樝木上接之得¶
　樝之餘氣則澀而不羙¶
　¶
<pb:KR3i0044_WYG_060-34b>¶
　¶
　¶
　¶
　¶
　¶
　¶
　¶
御定佩文齋廣羣芳譜卷五十八¶
