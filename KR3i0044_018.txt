# -*- mode: mandoku-view; -*-
#+TITLE: 御定佩文齋廣群芳譜
#+DATE: 2015-08-24 23:18:47.413031
#+PROPERTY: ID KR3i0044
#+PROPERTY: BASEEDITION WYG    
#+PROPERTY: JUAN 卷十六
<pb:KR3i0044_WYG_018-1a>¶
　欽定四庫全書¶
御定佩文齋廣羣芳譜卷十六¶
　　蔬譜¶
　　　山藥¶
　原─山藥原名薯蕷(負暄雜錄云山藥本名薯蕷避唐代/宗諱改名薯藥宋英宗諱曙改名山)¶
　(藥/)一名山藷一名土藷一名玉延(廣雅云玉延署預也/吳普云齊楚名玉延)¶
　一名修脆─増─本草─山藥一名藷藇一名山芋一名藷¶
　薯一名兒草江閩人單呼為藷─原─處處有之南京者¶
<pb:KR3i0044_WYG_018-1b>¶
　最大而羙蜀道尤良入藥以懐慶者為佳春間生苗蔓¶
　延莖紫葉青有三尖似白牽牛葉更厚而光澤五六月¶
　開細花成穟淡紅色大類棗花秋生實扵葉間青黄八¶
　月熟落根下外薄皮土黄色狀似雷丸大小不一肉白¶
　色煮食甘滑與根同冬春採根皮亦土黄色薄而有毛¶
　其肉白色者為上青黒者不堪用南中一種生山中者¶
　根細如指極𦂳實刮磨入湯煮之作塊味更佳食之尤¶
　益人江湖閩中一種根如薑芋而皮紫大者切數片去¶
<pb:KR3i0044_WYG_018-2a>¶
皮煎煮食俱羙但性冷於北地者彼土人呼為藷入藥¶
以野生者為勝性甘溫平無毒鎮心神安魂魄止腰痛¶
治虛羸健脾胃益腎氣止洩痢化痰涎久服耳目聰眀¶
輕身不老¶
彚考─増─山海經─景山其草多藷藇升山其草多藷藇¶
　─搜神記─漢時有杜蘭香者自稱南康人氏以建業四¶
年春數詣張碩碩年十七望見其車在門外婢通言阿¶
母所生遣授配君可不敬從碩呼女前視可十六七說¶
<pb:KR3i0044_WYG_018-2b>¶
事邈然久逺有婢子二人大者萱支小者松支鈿車青¶
牛上飲食皆備出薯蕷子三枚大如雞子云食此令君¶
不畏風波辟寒溫碩食二枚欲留一不肯令碩食盡言¶
本為君作妻情無曠逺以年命未合且小乖太嵗東方¶
卯當還求君　─湘中記─永和初有採藥衡山者道迷糧¶
盡過息巖下見一老公四五年少對執書告之以飢與¶
其食物如薯蕷指教所去六日至家而不復飢　─異苑¶
薯蕷入藥又復可食野人謂之土藷若欲掘取嘿然而¶
<pb:KR3i0044_WYG_018-3a>¶
獲唱名者便不可得人有植者随所種之物而像之也¶
　─清異錄─蜀孟昶月旦必素飱性喜薯藥左右因呼薯¶
藥為月一盤¶
集藻─頌─増─梁江淹薯蕷頌─華不可炫葉不足憐微根儻¶
餌棄劍為仙黄金共夀丹雘争年君謂无妄我驗衡山¶
賦─原─宋陳與義玉延賦─吾聞陽公之田不懇不耕爰播¶
盈斗可獲連城資陰陽之淑氣孕天地之至精蜿蜒赤¶
埴之腴煌扈白虹之英驚山木之潤發冒朝采之餘榮¶
<pb:KR3i0044_WYG_018-3b>¶
逮百嘉之澤盡候此玉之豐成王公大人方以不貪為¶
寳辭秦玉而陋楚珩雖三獻其奚售乃舉贄扵老生老¶
生囊中之法未試腹内之雷久鳴搴石鼎以自濯搘豕¶
腹之彭亨春江浩其波濤逺壑颯以松聲俄白雲之漲¶
谷亂雙眼於晦眀擅人間之三絶色味勝而香清捧杯¶
盂而笑領映戶牖之新晴斥去懶殘之芋盡棄接輿之¶
菁收竒勲扵景刻七未落而體輕凌厲八仙掃除三彭¶
見蓬莱之夷路接閶闔於初程彼狥華之大夫含三生¶
<pb:KR3i0044_WYG_018-4a>¶
之宿酲汙以蜂蜜辱以羊羮合嘗逸少之炙同傳孝儀¶
之鯖嘆超然之至味乃陸沈於聾盲豈能扵我乎遇亦¶
或卿而或烹起援筆以三叫馳蛇蚓以縱横吾何與大¶
夫之迷疾蓋以慰此玉之不平也¶
五言古詩─増─宋司馬光荅昌言求薯蕷苗─冬實散肥壤¶
春苖動新葉雅意非遺人野情聊自惬何言好事者求¶
訪来相疊㑹種十畝餘坐取詩盈箧　─陳與義同楊運¶
幹黄秀才村西買山藥─潦縮田路寛委蛇散腰脚勝日¶
<pb:KR3i0044_WYG_018-4b>¶
三枝杖村西買山藥岡巒相吞吐逺水互前却天陰野¶
水眀嵗暮竹籬薄田翁領客意發筐堆磊落玉質緗色¶
裘用世乃見縛屠門幾許快夜語尋幽約石鼎看雲翻¶
門前北風惡¶
七言古詩─増─宋文同子平寄恵希夷陳先生服唐福山¶
藥方因戯作雜言謝之─蜀江之東山色盡如赭有道人¶
云此是丹砂伏其下煙雲光潤若洗濯澗谷玲瓏如刻¶
畫我聞神仙草藥不在凡土生是中當有靈苗異卉之¶
<pb:KR3i0044_WYG_018-5a>¶
根莖果然人言所出山芋為第一西南諸郡有者皆虚¶
名就中唐福衆稱賞肥實甘香天所養有時巖頭倒垂¶
三尺壯士臂忽然洞口直舉一合仙人掌土人入冬農¶
事閑千篝萬鍤来此山可憐所鬻不甚貴著價即售曽¶
不慳往年子瞻為余說言君所部之内此物尤竒絶後¶
復寄書勸我當餌之滿紙親提華嶽先生訣予因購之¶
不惜錢依方服餌將二年其功神聖久乃覺牙牢體溢¶
支節堅自問丹霄㡬時上早生兩翅教髙颺塵世如帑¶
<pb:KR3i0044_WYG_018-5b>¶
不可居待看鴻濛對雲將　─元龔璛掘山藥歌─綠薜紫¶
藤緗色子種玉綿延春透髄晴虹嵗晚寒不起託命長¶
鑱山谷裏小隠牆東塹藥䦨劚土政得方槃槃服食相¶
傳養生訣茂陵劉郎和露啜¶
五言律詩─増─眀劉崧嘗山藥─誰種山中玉修圓故自勻¶
野人尋得慣帶雨劚来新味益丹田暖香凝石髄春商¶
芝亦何事空負白頭人¶
七言律詩─増─宋王安石次韻奉和蔡樞宻南京種山藥¶
<pb:KR3i0044_WYG_018-6a>¶
法─區種抛来六七年春風條蔓想宛延難追老圃莓苔¶
徑空對珍盤玳瑁筵嘉種忽傳河右壤靈苗更長闕西¶
偏故畦穿劚知何日南望鍾山一慨然　─原─黄庭堅山¶
蕷湯─厨人清曉獻瓊糜正是相如酒渇時能解饑寒勝¶
湯餅略無風味笑蹲鴟打窓急雨知然鼎亂眼晴雲看¶
上匙已覺塵生雙井椀濁醪從此不須持　─朱子和秀¶
野山藥─怪来朽壤耀瓊英小劚頃筐可代耕豢豹于人¶
儘無分蹲鴟從此不須生雪鑱但使身長健石鼎何妨¶
<pb:KR3i0044_WYG_018-6b>¶
手自烹欲賦玉延無好語羞論蜂蜜與羊羮¶
詩散句─増─宋王珪─鳳池春晚綠生煙曾見高枝蔓玉延¶
常伴兎絲留我箧㡬随竹葉泛君筵　─唐韓愈─僧還相¶
訪来山藥煮可掘　─宋張舜民─如何山芋輩天下稱朱¶
魏　─唐杜甫─充膓多薯蕷　─宋蘇軾─淇上白玉延¶
詞─増─宋張鎡南柯子─積雪迷松徑圍爐掩竹扉牀頭一¶
味有蹲鴟軟火深聞香熟已多時　自得陶朱法休教¶
嬾瓉知浪傳黄獨正甘肥紫玉嬰兒盈尺更新竒　─又¶
<pb:KR3i0044_WYG_018-7a>¶
種玉能延命居山易學仙青青一畝自鉏煙露孕雲蒸¶
肌骨更凝堅　熟染蜂房蜜清添石鼎泉雲香酥膩老¶
来便煨芋爐深却笑祖師禪¶
别錄─原─種植─春社日取宿根多毛有白瘤者竹刀截作¶
二寸長塊先將地開作二尺寛溝深三四尺長短任意¶
先填亂糞柴一半上實以土將截斷山藥竪埋扵中上¶
仍以糞土覆與溝平時澆灌之苗生以竹或樹枝架作¶
楥髙三四尺當年可食三四年者根大尤羙夏月宜頻¶
<pb:KR3i0044_WYG_018-7b>¶
澆最宜肥地每年易人而種宜牛糞麻籸忌人糞　─修¶
治─以布裹手竹刀刮去皮竹篩盛置簷風處不得見日¶
至夕乾五分侯全乾收或微火烘乾亦可　又法去皮¶
以水浸之糝白礬末少許入水中經宿洗淨則涎自去¶
　　芋¶
原─芋一名土芝一名蹲鴟(史記注云芋頭/形類鴟鳥之蹲)一名莒(說文/云齊)¶
(謂芋/為莒)　─増─說文─大芋實根駭人故謂之芋─廣雅─渠芋¶
也其葉謂之&KR0008;葃　─爾雅翼─芋之大者前漢謂之芋魁¶
<pb:KR3i0044_WYG_018-8a>¶
後漢書謂之芋渠─種芋法─吳郡所産大者謂之芋頭¶
嘉定名之博羅旁生小者謂之芋妳─原─在在有之蜀¶
漢為最京洛者差圓小葉如荷長而不圓莖微紫乾之¶
亦中食根白亦有紫者南方之芋子大如斗旁生子甚¶
多皮上有微毛如鱗次裹之拔之則連茹而起味甘蒸¶
煮任意濕紙包火煨過熟乗熱噉之則鬆而膩益氣充¶
饑亦可為羮臛若和皮水煮冷啖堅頑少味最不易消¶
廣志所載十數種君子芋(大如/斗魁)淡(原作/談誤)善芋(魁大如瓶/少子葉如)¶
<pb:KR3i0044_WYG_018-8b>¶
(繖蓋紺色而紫莖其長丈餘/易熟長味是芋之最善者)百果芋(魁大子繁/畝收百斛)雞子芋¶
(色/黄)車轂芋鉅(一作/銀)子芋旁(原作/勞誤)巨芋青浥邉芋四種皆¶
多子可乾腊亦可藏至夏皆種之羙者長味芋(味羙莖/亦可食)¶
九面芋(大而/不羙)青芋曹芋(一作/素芋)象芋(一作象空芋大/而弱使人易饑)皆不¶
可食又有蔓芋(縁枝生大者/如二三升)博士芋(出新鄭蔓生而/根如鵞鴨卵)百¶
子芋(出葉俞縣有/魁芋無旁子)　─増─酉陽雜俎天芋(生終南山中/葉如荷而厚)雀¶
芋(狀如雀頭置乾地反濕置濕地/反乾飛鳥觸之堕走獸遇之僵)　─益部方物畧記─赤¶
鸇芋(俗號赤顫頭芋形長而/圓但子不繁衍味最羙)蠻芋(味亦羙其形則圓/子繁衍人多蒔之)摶¶
<pb:KR3i0044_WYG_018-9a>¶
果芋(品最下摶接也言可/接果山中人多食之)　─本草─芋種雖多有水旱二¶
種旱芋山地可種水芋水田蒔之葉皆相似但水芋味¶
勝莖亦可食芋不開花時或七八月間有開者抽莖生¶
花黄色旁有一長萼䕶之如半邊蓮花之狀　─原─芋味¶
平除煩止渇可以療饑可以備荒小兒戒食滯胃氣難¶
尅化有風疾服風藥者最忌多致殺人備荒論曰蝗之¶
所至凡草木葉無有遺者獨不食芋桑與水中菱芡宜¶
廣種之¶
<pb:KR3i0044_WYG_018-9b>¶
彚考─原─史記貨殖傳─蜀卓氏之先趙人也秦破趙遷卓¶
氏曰吾聞岷山之下沃野下有蹲鴟至死不饑乃求逺¶
遷致之臨卭　─漢書翟方進傳─初汝南有鴻隙陂郡以¶
為饒翟方進為相奏罷之王莽時常枯旱郡中追怨方¶
進童謡曰壊陂誰翟子威飯我豆食羮芋魁反乎覆陂¶
當復誰云者兩黄鵠　─増─晉書李雄載記─雄尅成都軍¶
饑甚乃率衆就榖扵郪掘野芋而食之　─南史孝義傳¶
鮮于文宗漁陽人年七嵗䘮父父以種芋時亡至眀年¶
<pb:KR3i0044_WYG_018-10a>¶
芋時對芋嗚咽如此終身　─孝經援神契─仲冬日昴星¶
中收莒芋　─原─列仙傳─酒客為梁丞使民益種芋三年¶
當大饑衆如其言後果大饑梁民得不死　─増─汝南先¶
賢傳─薛直歸先人冡側種稻芋稻以祭祀芋以充饑耽¶
道說禮𤣥虗無為　袁安除隂平長時年饑民皆菜食¶
租入不畢安聽使輸芋曰百姓饑困長何得食榖先自¶
引芋吏皆從之　─華陽國志─何随字季業蜀郡郫人也¶
除安漢令蜀亡去官時巴土饑荒所在無榖送吏行乏¶
<pb:KR3i0044_WYG_018-10b>¶
輙取道側民芋随以緜繫其處使足所取直民視芋見¶
緜相語曰聞何安漢清㢘行過從者無糧必能爾耳持¶
緜追還之終不受因為語曰安漢吏取糧令為之償¶
原─鄴侯外傳─泌嘗於衡嶽寺讀書嬾殘所謂嬾殘經音¶
先悽愴而后喜恱必謫堕之人中夜潜往謁焉嬾殘命¶
坐發火出芋以啖之謂泌曰慎勿多言領取十年宰相¶
　─増─雲仙雜記─李華燒三城絶品炭以龍腦裹芋魁煨¶
之擊爐曰芋魁遭遇矣　─青棠集─張九齡知蕭炅不學¶
<pb:KR3i0044_WYG_018-11a>¶
故相調謔一日送芋書稱蹲鴟蕭荅曰損芋拜嘉帷蹲¶
鴟未至然僕家多怪亦不願見此惡鳥焉九齡以書示¶
客滿座大笑　─物類相感志─今浙東生土芋狀磊磈自¶
實若天雷頻則多生若耕種欲取不得名之若呼芋字¶
則逡巡不見矣　─玉堂閒話─閤皁山一寺僧甚専力種¶
芋嵗收極多杵之如泥造壍為牆後遇大饑獨此寺四¶
十餘僧食芋壍以度凶嵗　─爾雅翼唐開元中蕭嵩奏¶
請注文選東宫衛佐馮光進解蹲鴟云今之芋子即是¶
<pb:KR3i0044_WYG_018-11b>¶
著毛蘿蔔嵩聞大笑─原─影燈記─洛陽人家上元各造¶
芋郎君食之宜男女　─増─澄懐錄─有人收得虞永興與¶
圓機書一紙翦開字字賣之房村二字得芋千頭　─原¶
閩清上有巖曰盤谷下有橋曰渡仙産竒花異果嘗有¶
二人入山適一叟後至袖中出芋數枚相啖忽不見但¶
見木葉盈尺題詩其上曰偶與雲水㑹不與雲水通雲¶
散水流後杳然天地空¶
集藻─賛─増─宋宋祁芋賛─芋種不一鸇芋則貴民儲于田¶
<pb:KR3i0044_WYG_018-12a>¶
可用終嵗¶
文賦散句─増─漢東方朔七諫─拔搴𤣥芝兮列樹芋荷¶
晉左思吳都賦─徇蹲鴟之沃則以為世濟陽九　─蜀都¶
賦─𤓰疇芋區¶
五言絶句─増─宋朱子芋魁─沃野無凶年正得蹲鴟力區¶
種萬葉青深煨奉朝食¶
七言絶句─増─宋韓琦中書東㕔山芋─随竹縈囘翠蔓延¶
土藷名異出前編㑹須霜晚餐珠實可挹浮丘作地仙¶
<pb:KR3i0044_WYG_018-12b>¶
　─原─蘓軾過子忽出新意以山芋作玉糝羮色香味皆¶
竒絶天上酥&KR0755;則不可知人間决無此味也─香似龍涎¶
仍釅白味如牛乳更全清莫將南海金虀膾輕比東坡¶
玉糝羮─陸㳺芋─陸生晝臥腹便便歎息何時食萬錢¶
莫誚蹲鴟少風味賴渠撐拄過凶年¶
詩散句─増─宋孫覿─蹲鴟勸加餐風味亦可人─原─劉子¶
翬─曉煩黏玉糝深椀啖糢糊　─増─陸㳺─風爐歙鉢生涯¶
在且試新寒芋糝羮　葑火正紅煨芋羙不妨乗炬雪¶
<pb:KR3i0044_WYG_018-13a>¶
中歸　─梁沈約─綠芋鬱參差　─周庾信─白石香新芋¶
唐王維─巴人訟芋田　新秋綠芋肥　─岑參─葉葉藏山¶
徑　─原─杜甫─紫收岷嶺芋─増─軒轅彌眀─凍芋強抽萌¶
　─張籍─沙田紫芋肥─薛能─野色生肥芋　─宋陸㳺─羙¶
啜芋魁羮　─元李孝光─芋熟騎童分　─王逢─新霜芋長¶
孫　─唐張籍─水店晴看芋葉黄　─韋莊─木甑朝蒸紫芋¶
香　─宋蘇軾─土人頓頓食藷芋　芋魁徑尺誰能盡¶
陸㳺─芋肥一本可専車　地爐枯葉夜煨芋　─元戴帥初¶
<pb:KR3i0044_WYG_018-13b>¶
山毛人摘芋紅多　─馬臻─飽霜紫芋細凝酥¶
别錄─増─神仙傳─焦先常食白石以分與人熟煮如芋¶
種芋法─陶隠居曰生則有毒性滑尤為服餌家之所忌¶
劉禹錫云十月後曬乾收之冬月食他時月不可食久¶
食則虗勞無力圗經曰食之過多則有損傷唐本草云¶
多食動宿冷　─原─擇種─十月㨂根圎長尖白者就屋南¶
簷下掘坑以礱糠鋪底將種放下稻草盖之勿使凍爛¶
至三月間取出埋肥地待早苗發三四葉於五月間擇¶
<pb:KR3i0044_WYG_018-14a>¶
近水肥地移栽其科行與種稻同或用河泥或用灰糞¶
爛草壅培旱則澆之有草則去之若種旱芋亦宜肥地¶
　─栽種─正二月將耕過地先鋤一徧以新黄土覆盖三¶
月中擇壬申壬午壬戌辛巳戊申庚子辛卯日將芋芽¶
向上種候生三四葉髙四五寸五月移栽大抵芋畏旱¶
宜近水軟沙地區深可三尺許行欲寛寛則過風本欲¶
深深則根大春宜種夏種不生秋宜壅失壅則瘦鋤宜¶
頻澆宜數霜降宜捩其葉鋤開根邉土上肥泥壅根使¶
<pb:KR3i0044_WYG_018-14b>¶
力囘於根則愈大而愈肥汜勝之書云區方深各三尺¶
下實豆萁尺有五寸以糞著萁上如萁厚一區種五本¶
要勻再以糞土覆之芋成萁爛皆長三尺南方多水芋¶
北方多旱芋總之地皆宜肥水芋二尺一科畆為科二¶
千一百六十科收魁若子二斤畆為斤二千三百二十¶
以備荒救饑已數倍於作田矣種芋之地衆人往来眼¶
目多見及聞刷鍋聲多不孶生　─鋤芋─宜晨露未乾及¶
雨後耘鋤令根旁虗則芋大子多若日中耘大熱則蔫¶
<pb:KR3i0044_WYG_018-15a>¶
以灰糞培則茂　水芋不必耘但亦宜肥地　七月乃¶
塘法在芋四角掘土壅根則土暖結子圓大霜後起之¶
　芋荄繁宜剝取淖曬乾煮食味極甘羙　─製用─芋餺¶
飥煮熟去皮擂爛以細布紐去查和麪豆粉為&KR0008;捍切¶
麤細任意初煮二十沸如鐵至百沸軟滑汁食之和鯽¶
魚鱧魚作臛食良　微糝以鹽則煮不糢糊　霜後芋¶
子上芋白擘下以液漿煠過曬乾冬月炒食味勝蒲筍¶
　聞山中人取大芋曝極乾和土築牆經乆不壊荒年¶
<pb:KR3i0044_WYG_018-15b>¶
取用或去皮搗爛塗壁嵗嵗加之亦經久不壊苐芋多¶
惡種無論野生即田園所植亦須擇種厚壅不然有青¶
色多斑駁者味最劣青芋多毒先以灰汁煮薑亦可次¶
易水煮熟乃堪食博物志云野芋狀小于家芋有大毒¶
家芋種之三年不採成稆芋形葉俱相似根並殺人悮¶
食者土漿及大豆汁糞汁灌之良　煮芋汁洗膩衣潔¶
白如玉─増─東坡雜記─岷山之下凶年以蹲鴟為糧不復¶
疫癘知此物之宜人也本草謂芋土芝云益氣充饑恵¶
<pb:KR3i0044_WYG_018-16a>¶
州富此物然人食者不免瘴吳逺㳺曰此非芋之罪也¶
芋當去皮濕紙包煨之火過熟乃噉之則鬆而膩乃能¶
益氣充饑今恵人皆和皮水煮冷淡堅頑少味其發瘴¶
固宜丙子除夜前兩日夜饑甚逺逰煨芋兩枚見啖羙¶
甚乃為書此帖　蜀中人接花果皆用芋膠合其罅予¶
少時頗能之嘗與子由戯用苦楝木接李既實不可嚮¶
口無復李味傳云一薫一蕕十年尚猶有臭非虗語也¶
芋自是一種不甚堪食名接果─夢溪筆談─處士劉湯¶
<pb:KR3i0044_WYG_018-16b>¶
隠居王屋山常于齋中見一大蜂罥于蛛綱蛛縛之為¶
蜂所螫墜地俄頃蛛鼓腹欲裂徐徐行入草嚙芋梗微¶
破以瘡就嚙處磨之良久腹漸消輕躁如故自後人有¶
為蜂螫者挼芋梗傅之則愈¶
　　(附/錄)香芋¶
原─香芋形如土豆而味甘羙煮熟可下茶　─増─種芋法¶
香芋皮黄肉白莖葉如扁豆而細又有引蔓開花花落¶
即生名之曰落花生皆嘉定有之¶
<pb:KR3i0044_WYG_018-17a>¶
　　(附/錄)甘露子¶
増─本草─甘露子(以根味/而名)一名地蠶(原譜誤/作環)一名土蛹一¶
名草石蠶(皆以根形而名蘇頌云草/根之似蠶者亦名石蠶)一名滴露一名地¶
𤓰兒荆湘江淮以南野中有之人亦栽蒔二月生苗長¶
者近尺方莖對節狹葉有齒並如雞蘓但葉皺有毛四¶
月開小花成穂一如紫蘓花穂結子如荆芥子其根聨¶
珠狀如老蠶掘根蒸煮食之味如百合　─原─二三月鋤¶
宜沃土宜沾濕凡種宜于園圃近陰處或樹蔭下疎種¶
<pb:KR3i0044_WYG_018-17b>¶
之至秋乃收生熟皆可食又可蜜煎可醬漬可作豉雨¶
中以灰雜鬆土覆掩根鋤草浄則生繁至冬鋤取一云¶
葉上露滴地即滋𦙍是以有滴露之名¶
集藻─七言古詩─増─宋楊萬里甘露子─甘露子甘露子喚¶
作地蠶亦良似不食柘葉不食桑何須走入地底藏不¶
能作繭不上簇如何也蒙賜沐浴呼我果謂之果呼我¶
䔩謂之䔩唐臨鼂錯莫逢他髙陽酒徒咀爾不搖牙¶
　　(附/錄)土芋¶
<pb:KR3i0044_WYG_018-18a>¶
原─本草─土芋一名土豆一名土卵一名黄獨蔓生葉如¶
豆根圓如卵肉白皮黄可灰汁煮食亦可蒸食解諸藥¶
毒生研水服吐出惡物¶
　　甘藷¶
原─甘藷一名朱藷一名番藷大者名玉枕藷(稗史類編/云嶺外多)¶
(藷有發深山邃谷而得/者重數十斤名玉枕藷)形圎而長本末皆銳肉紫皮白¶
質理膩潤氣味甘平無毒補虗乏益氣力健脾胃強腎¶
陰與薯蕷同功久食益人與芋及薯蕷自是各種巨者¶
<pb:KR3i0044_WYG_018-18b>¶
如杯如拳亦有大如甌者氣香生時似桂花熟者似薔¶
薇露撲地傅生一莖蔓延至數十百莖節節生根一畆¶
種數十石勝種榖二十倍閩廣人以當米榖有謂性冷¶
者非三二月及七八月俱可種但卵有大小耳卵八九¶
月始生冬至乃止始生便可食若未須者勿頓掘令居¶
土中日漸大到冬至須盡掘出不則敗爛　徐𤣥扈云¶
昔人謂蔓菁有六利柿有七絶予謂甘藷有十二勝收¶
入多一也色白味甘諸土種中特為夐絶二也益人與¶
<pb:KR3i0044_WYG_018-19a>¶
薯蕷同功三也徧地傅生翦莖作種今嵗一莖次年便¶
可種數十畆四也枝葉附地随節生根風雨不能侵損¶
五也可當米榖凶年不能災六也可充籩實七也可釀¶
酒八也乾久收藏屑之旋作餅餌勝用餳蜜九也生熟¶
皆可食十也用地少易於灌溉十一也春夏種初冬收¶
入枝葉極盛草穢不容但須壅土不用鋤耘不妨農工¶
十二也─南方草木狀─甘藷盖薯蕷之類或曰芋之類¶
根葉不如芋皮紫而肉白蒸鬻食之産珠崖之地海中¶
<pb:KR3i0044_WYG_018-19b>¶
之人皆不業耕稼惟掘地種甘藷秋熟收之蒸㬠切如¶
米粒倉圌貯之以充糧糗是名藷糧大抵南人二毛者¶
百無一二惟海中之人夀百餘嵗者由不食五榖食甘¶
藷故耳─異物志─甘藷出交廣南方民家以二月種十¶
月收之其根似芋亦有巨魁大者如鵞卵小者如雞鴨¶
卵剝去紫皮肌肉正白如肪南人當米榖果食灸皆香¶
羙初時甚甜經乆得風稍淡─甘藷疏─閩廣藷有二種¶
一名山藷彼中故有之一名番藷有人自海外得此種¶
<pb:KR3i0044_WYG_018-20a>¶
海外人亦禁不令出境此人取藷絞入汲水繩中因得¶
渡海分種移植遂開閩廣之境兩種莖葉多相類但山¶
藷植援附樹乃生番藷蔓地生山藷形魁壘番藷形圎¶
而長其味則番藷甚甘山藷稍劣　江南田圩下者不¶
宜藷若髙仰之地平時種藍種豆者易以種藷有數倍¶
之獲大江以北土更高地更廣即其利百倍不啻矣倘¶
慮天旱則此種畆收數十石數口之家止種一畆縱災¶
甚而汲井灌溉一至成熟終嵗足食又何不可¶
<pb:KR3i0044_WYG_018-20b>¶
集藻─序─原─眀徐𤣥扈甘藷疏序─方輿之内山陬海澨麗¶
土之毛足以活人者多矣或隠弗章即章矣近之人習¶
用之以為澤居之魚鱉山居之麋鹿也逺之人逖聞之¶
以為踰汶之貉踰淮之橘也坐是兩者弗獲相通焉余¶
不佞獨持迂論以為能相通者什九不者什一人人務¶
相通即世可無聚不足民可無道殣或嗤笑之固陋之¶
心終不能移每聞他方之産可以利濟人者往往欲得¶
而藝之同志者或不逺千里而致耕穫菑畬時時利頼¶
<pb:KR3i0044_WYG_018-21a>¶
其用以此持論頗益堅嵗戊申江以南大無麥禾欲以¶
樹藝佐其急且備異日也有言閩越之利甘藷者客莆¶
田徐生為予三致其種種之生且蕃畧無異彼土庶㡬¶
哉橘踰淮弗為枳矣余不敢以麋鹿自封也欲徧布之¶
恐不可戶說輙以是疏先焉¶
别錄─増─物類相感志─手植如手鋤鍬等物植随本物形¶
狀　─原─種植─種藷宜高地沙地起脊尺餘種在脊上遇¶
旱可汲井澆灌即遇澇年若水退在七月中氣候既不¶
<pb:KR3i0044_WYG_018-21b>¶
及藝五榖即可翦藤種藷至於蝗蝻為害草木蕩盡惟¶
藷根在地薦食不及縱令莖葉皆盡尚能發生若蝗信¶
到時急令人發土徧壅蝗去之後滋生更易是天災物¶
害皆不能為之損人家凡有隙地但只數尺仰天見日¶
便可種得石許此救荒第一義也須嵗前深耕以大糞¶
壅之春分後下種若非沙土先用柴灰或牛馬糞和土¶
中使土脈散緩與沙土同庶可行根重耕起要極深將¶
藷根每叚截三四寸長覆土深半寸許每株相去縱七¶
<pb:KR3i0044_WYG_018-22a>¶
八尺横二三尺俟蔓生既盛苗長一丈留二尺作老根¶
餘翦三葉為一段插入土中每栽苗相去一尺大約二¶
分入土一分在外即又生藷隨長随翦随種随生蔓延¶
與原種者不異凡栽須順栽倒栽則不生節在土上即¶
生枝在土下即生卵約各節生根即從其連綴處斷之¶
令各成根苗每節可得卵三五枚─製用─可生食可蒸¶
食可煮食可煨食可切米曬乾收作粥飯可曬乾磨粉¶
作餅餌其粉可作粳子炒煤子食取粉可作丸似珍珠¶
<pb:KR3i0044_WYG_018-22b>¶
沙谷米可造酒但忌與醋同用　一造粳將糯米水浸¶
五七日以米酸為度淘淨曬乾搗成細粉看晴天將糯¶
粉入生水和作團子如杯口大即將藷根拭去皮洗浄¶
沙石上徐徐磨作漿要極細勿攙水將糯團煮熟撈入¶
瓶中用木杖盡力攪作糜候冷熱得所大約以可入手¶
為度將藷漿傾入每糯粉三斗入藷漿一斤攪極勻先¶
將乾小粉篩平板上次將糜置粉上又著乾粉捍薄曬¶
半乾切如骰子様曬極乾收藏用時慢火燒鍋令熱下¶
<pb:KR3i0044_WYG_018-23a>¶
二合許慢火炒少刻漸軟漸發成團毬子次下白糖芝¶
蔴或更加香料炒勻候冷極浮脆每粳二升可炒一斗¶
芋漿山藥漿亦可作　造粉取藷根麤布拭去皮水洗¶
淨和水磨細入水中淘去浮渣取澄下細粉曬乾同豆¶
粉灑水作丸與珍珠沙谷米無異　造酒藷根不拘多¶
少寸截斷曬半乾甑炊熟取出揉爛入甑中用酒藥研¶
細搜和按實中作小坎候漿到看老嫩如法下水用絹¶
袋濾過或生或煮熟任用其入甑寒暖酒藥分兩下水¶
<pb:KR3i0044_WYG_018-23b>¶
升斗或用麯蘗或加藥物悉與米酒同法若造燒酒即¶
用藷酒入鍋如法滴糟成頭子燒酒或用藷糟造常用¶
燒酒亦與酒糟造燒酒同─藏種─九月十月間掘藷卵¶
揀近根先生者勿令損傷用軟草包裹挂通風處陰乾¶
　一法扵八月中揀近根老藤翦七八寸長每七八根¶
作一小束耕地作畦將藤束栽畦内如栽韭法過月餘¶
每條下生小卵如蒜頭狀冬月畏寒稍用草盖覆至来¶
春分種若老條原卵在土中無不壊爛　一法霜降前¶
<pb:KR3i0044_WYG_018-24a>¶
取近根卵稍堅實者陰乾以軟草各襯另以軟草裹之¶
置無風和暖不近霜雪不受氷凍處　一法霜降前收¶
取根藤曝令乾於竈下掘窖約深一尺五六寸先下稻¶
糠三四寸次置種其上更加稻糠三四寸以土盖之¶
一法七八月取老藤種入木筩或磁瓦器中至霜降前¶
置草篅中以稻糠襯置向陽近火處至春分後依前法¶
種─収蔓─枝節已徧地不能容者即為㳺藤宜翦去之¶
及掘根時捲去藤蔓俱可飼牛羊猪或曬乾冬月喂皆¶
<pb:KR3i0044_WYG_018-24b>¶
能令肥腯─用地─凡藷二三月種者每株用地方二歩¶
有半而卵徧焉每官畆約用藷三十六株四五月種者¶
地方二歩而卵徧焉畆約六十株六月種者方一歩有¶
半而卵徧焉畆約一百六株有竒七月種者地方一歩¶
而卵徧焉畆約二百四十株八月種者地方三尺以内¶
得卵細小矣畆約九百六十株種之疎宻畧以此準之¶
九月畦種生卵如箸如棗擬作種此松江法也北方早¶
寒宜早一月算又在視天氣寒暖臨時斟酌耳¶
<pb:KR3i0044_WYG_018-25a>¶
　　蘿蔔¶
原─蘿蔔一名萊菔(菘乃莱名莱菔乃根名後世訛為蘿/蔔南人呼為蘿瓝或云性能制麥毒)¶
(故名来服言来/麰之所服也)一名蘆菔一名雹葖(爾雅云葖蘆萉注/云萉宜為菔蘆菔)¶
(蕪菁屬紫花大/根俗呼雹葖)一名紫花菘一名溫菘(紫花菘温菘皆/南人所呼吳人)¶
(呼楚菘廣南人呼秦菘/廣韵云魯人呼為菈□)一名土酥(農書云北人蘿蔔一/種四名春曰破地錐)¶
(夏曰夏生秋曰蘿蔔冬曰/土酥謂其潔白如酥也)一名薺根處處有之北土尤¶
多其狀有長圓二類根有紅白二色莖髙尺餘苗稠則¶
小随時取食令稀則根肥大葉大者如蕪菁細者如花¶
<pb:KR3i0044_WYG_018-25b>¶
芥皆有細柔毛春末抽髙薹開小花紫碧色夏初結英¶
子大如麻子黄赤色圎而微扁生河朔者頗大而江南¶
安州洪州信陽者尤大有重至五六斤者大抵生沙壤¶
者脆而甘生瘠地者堅而辣根葉皆可生可熟可葅可¶
虀可醬可豉可醋可糖可腊可飯乃蔬中之最有益者¶
氣味辛甘無毒下氣消榖去痰癖止咳𠻳利膈寛中肥¶
健人令肌膚細白同猪羊肉鯽魚煮食更補益熟者多¶
食滯膈中成溢飲服地黄何首烏者食之髪白以蘿蔔¶
<pb:KR3i0044_WYG_018-26a>¶
多食滲血性相反也¶
彚考─増─北史張威傳─威遷青州總管頗事産業遣家奴¶
於人間鬻蘆菔根其奴縁此侵擾百姓　─原─清異錄─王¶
奭善營度子弟不許仕宦每年止種火田玉乳蘿蔔壺¶
城馬面菘可致千緡　─増─談苑─江東居民言種芋三十¶
畆計省米三十斛種蘿蔔三十畆計益米三十斛　─爾¶
雅翼─昔有婆羅門僧東来見食麥麵者曰此大熱何以¶
食之及見蘿菔曰賴有此以解之耳自此相傳食麪必¶
<pb:KR3i0044_WYG_018-26b>¶
食蘿菔　─國老談苑─宼凖年三十餘太宗欲大用尚難¶
其少準知之遂服地黄兼餌蘆菔以反之未㡬髭髮皓¶
白　─原─五色線─王旻好勸人食蘆菔根葉云冬食功多¶
力甚養生之物也¶
集藻─傳─原─眀髙應經羅伯英傳─先生姓羅名伯英字陽¶
和上世出蔡仲之後周季國亡蔡之孫子自以王者後¶
恥臣列國分布天下雖族類蕃蕪然皆隠約原野與農¶
圃老人結無情之交扵勢利泊如也春秋間齊魯交惡¶
<pb:KR3i0044_WYG_018-27a>¶
猶以野無厥族卜其無恃為當時貴重尚如此漢初陳¶
平欲薦士間楚竟不能致厥族之良惟以惡子弟進故¶
用其讒卒以亡楚後平掠其功封侯惡子弟卒不顯是¶
以此族益務韜晦蜀諸葛武侯嘗用其别子蔓青氏督¶
餉道行伍中既䇿功當進爵以非其好故弗就也先生¶
與蔓青同逺祖生而孤特自殖克邁種徳學有根本閒¶
居自負其才曰吾進可以備鼎鼐退可以賁丘園進退¶
不違乎時吾事畢矣豪貴之家聞先生風聲争設大烹¶
<pb:KR3i0044_WYG_018-27b>¶
以享之先生心事潔白啓口皆可咀嚼故貴人不甚相¶
知平生惟與學士雅好尤篤凡親嗜先生之久者天下¶
事無不可做晩年所養既久中益充實雖雜處塵土間¶
物竟莫得而湼自有一種幽人潜徳風味上自宫府下¶
至兒童走卒室婦少女莫不知有先生然欲用之者非¶
強㧞起之不能致終不效毛遂輩沾沾喜自薦也老辣¶
之性與日俱盛尤以名為累嘆其不得深根固蔕于下¶
乃學逃名于漆園之徒㳺心物初委順造化深欲秘本¶
<pb:KR3i0044_WYG_018-28a>¶
根以緒餘啟世之不知道者故嘗著論曰天下無道則¶
言有枝葉所惡于言者為其無用也吾言可無用也與¶
哉世殆未知吾枝葉之正味矣一夕偶過白水真人舍¶
坐客有誚之者附耳話言謂先生今日雖無食肉相虀¶
酸氣吾知免耳先生若罔聞知據爐危坐少焉清談時¶
出爽氣襲人客不覺前席舉手願與餘瀝以沃渇懐先¶
生傾倒肺腑粹然一出于正絶無世俗溷濁之味客與¶
接談者皆嘖嘖不容口如入太古室酌𤣥酒而啜太羮¶
<pb:KR3i0044_WYG_018-28b>¶
恨相知之晚也乃復相顧而嘆曰先生盖有道之士也¶
清不絶俗淡不累物吾儕久與至人處乃今則知之耳¶
圗所以易其名者遂私號曰清淡先生云¶
五言律詩─増─元許有壬蘆菔─性質宜沙地栽培屬夏畦¶
熟登甘似芋生薦脆如棃老病消凝滯竒功直品題故¶
園長尺許青葉更堪虀¶
五言絶句─原─宋黄庭堅蘿菔─宻壤深根蔕風霜已飽經¶
如何純白質近蔕染微青　─朱子蘿蔔─紛敷翦翠叢津¶
<pb:KR3i0044_WYG_018-29a>¶
潤擢玉本寂寞病文園吟餘得深齦¶
詩散句─増─宋蘇軾─中有蘆菔根尚含曉露清─原─唐杜¶
甫─長安冬葅酸且綠金城土酥浄如練　─宋蘇軾─秋来¶
霜雪滿東園蘆菔生兒芥有孫　─楊萬里─雪白蘆菔非¶
蘆菔喫来自是辣底玉　─増─僧北磵─安得脆瓊蘆菔子¶
蘋洲南畔種殘雲　─楊萬里─金城土酥玉雪容　蘆菔¶
削氷寒脫齒　─方岳─莱菔根鬆鏤氷玉¶
别錄─原─種植─頭伏下種宜沙地地欲生則無蟲耕地欲¶
<pb:KR3i0044_WYG_018-29b>¶
熟則草少治畦長一丈濶四尺每子一升可種二十畦¶
子陳更佳先用熟糞勻布畦内水飲透次日用大糞拌¶
子令勻撒畦内細土覆之苗出三四指便可食擇其宻¶
者去之疎則根大尺地只可留三四窠厚壅頻澆其利¶
自倍月月可種月月可食欲收種于九月十月擇其良¶
者去鬚帶葉移栽之澆灌以時至春收子可備種蒔鋤¶
不厭頻忌帶露鋤恐生蟲　─増─種樹書─種蘿蔔宜沙壖¶
地五月犂五六徧六月六日種鋤不厭多稠即少種¶
<pb:KR3i0044_WYG_018-30a>¶
原─製用─香蘿蔔白蘿蔔堅實者切小塊晾二日每一斤¶
鹽一兩醃過布揉去水再晾又揉又晾又揉乾濕得宜¶
每一斤用白沙糖四兩醋一椀小茴香花椒砂仁陳皮¶
各一錢搗細拌勻磁礶收貯青瓜丁亦可照此法做¶
蘿蔔虀蘿蔔切作片萵苣條或嫩蔓菁白菜切大小同¶
各以鹽醃良久沸湯煠過入新水中次煎酸漿泡之以¶
椀盖入瓶中浸冷　蘿蔔乾以蘿蔔切作骰子大曬乾¶
收候醃芥菜滷水煮加川椒蒔蘿拌勻曬乾收貯久留¶
<pb:KR3i0044_WYG_018-30b>¶
不壊味極羙　又法切過鹽醃一宿日中曬乾用　水¶
醃蘿蔔蘿蔔削去根鬚洗浄以鹽擦放瓮内五六日下¶
水時復攪勻一月後可食加以一二鵞棃則香脆若食¶
不盡者就以滷水煮蘿蔔透控乾入醬或切細條曬乾¶
收臨食時熱湯泡透炒食聽用─増─齊民要術─蘿蔔菹¶
法淨洗通體細切長縷束為把大如十張紙卷暫經沸¶
湯即出多與鹽二升暖湯合把手按之又細縷切暫經¶
沸湯與橘皮和及暖興則黄壊料理滿奠　─原─洞微志¶
<pb:KR3i0044_WYG_018-31a>¶
齊州有人病狂云夢中見紅裳少女引入宫殿中其小¶
姑令歌遂歌云五靈樓閣曉玲瓏天府由来是此中惆¶
悵悶懐言不盡一丸蘿蔔火吾宫一道士解之云少女¶
心神小姑脾神火毁也醫經言蘿蔔制麪毒故曰火吾¶
宫此犯大麥毒也以藥並蘿蔔治果愈　─清異錄─鄭居¶
易計部言其家自先世多留帶莖蘿蔔懸之簷下有至¶
十餘年者每至夏秋有病痢者煮水服之即止愈久者¶
愈妙　─増─東坡雜記─裕陵傳王荆公偏頭疼方云是禁¶
<pb:KR3i0044_WYG_018-31b>¶
中秘方用生蘿蔔汁一蜆殻注鼻中左痛注右右痛注¶
左或兩鼻皆注亦可雖數十年患皆一注而愈荆公與¶
僕言之已愈數人矣　─原─延夀書─李師逃難入石窟中¶
賊以煙薰之垂死摸得蘿蔔菜一束嚥其汁獲甦　─張¶
杲醫說─饒民李七病鼻衂甚危醫以蘿蔔自然汁和無¶
灰酒飲之即止盖血随氣運氣滯則血妄行蘿蔔下氣¶
故也　有人好食豆腐中毒醫治不效偶聞人云其妻¶
誤以蘿蔔湯入豆腐鍋中遂不成其人遽飲蘿蔔湯遂¶
<pb:KR3i0044_WYG_018-32a>¶
愈　─范濟畧代巡述─中州一代巡病𠻳久不愈甚危徴¶
醫各府歸徳僅一老醫年七十餘病𠻳亦劇府官不得¶
已以之應命行至一村渇甚叩民家求飲其家以熱水¶
一盂飲之覺𠻳似少止再求一杯又覺少愈因詢此何¶
水其人荅曰村野無茶適煮蘿蔔乾遂以奉用醫曰吾¶
生平最喜食此偶途中用盡敢求少許其家餽以數升¶
醫食數日𠻳全愈及見代巡病與已同診脈後出一方¶
因向代巡云藥須醫人自煎恐他人煎不得法藥難取¶
<pb:KR3i0044_WYG_018-32b>¶
效及煎時潜以蘿蔔乾加入數日代巡病愈大神其技¶
給冠帶作興千金遂成富室¶
　　(附/錄)水蘿蔔¶
原─形白而細長根葉俱淡脆無辛辣氣可生食亦有大¶
如臂長七八寸者則土地之異也出山東夀光縣者尤¶
鬆脆¶
　　(附/錄)胡蘿蔔¶
原─有黄赤二種長五六寸宜伏内畦種肥地亦可漫種¶
<pb:KR3i0044_WYG_018-33a>¶
大者盈握冬初掘取生熟皆可啖可果可蔬莖髙二三¶
尺有白毛氣如蒿不可生食貧人曬乾冬月亦可拌腐¶
充饑三伏内治地㸃種地肥則漫種頻澆則肥大欲收¶
種者留至次年開碎白花攅簇如傘子如蛇牀子稍長¶
而有毛褐色又如蒔蘿子元時始自邊塞中来故名甘¶
辛無毒下氣補中利胸膈安五臟令人健食有益無損¶
子治久痢一種野胡蘿蔔根細小用亦同金幼孜北征¶
錄云交河北有沙蘿蔔根長二尺許大者徑寸下支生¶
<pb:KR3i0044_WYG_018-33b>¶
小者如筯色黄白氣味辛而微苦氣似胡蘿蔔想亦胡¶
蘿蔔之類但地利人力之不同耳¶
别錄─原─製用─胡蘿蔔鮮者切片畧煠控乾入葱丁蒔蘿¶
茴香川椒紅豆研爛並鹽拌勻醃一時食¶
　　(附/錄)野葡蔔¶
増─野菜譜─野葡蔔葉似葡蔔故名可熟食¶
　　萵苣¶
原─本草─一名萵菜(墨客揮犀云萵菜/自咼國来故名)一名千金菜(清異/錄云)¶
<pb:KR3i0044_WYG_018-34a>¶
(咼國使者来漢隋人求得菜/種酬之甚厚因名千金菜)葉似白苣而尖嫩多皺色¶
稍青折之有白汁四月抽薹髙三四尺剝皮生食味清¶
脆糟食亦佳江東人鹽曬壓實以備方物謂之苣筍¶
彚考─増─蓼花洲閒錄─五代時有僧某卓庵道邊藝蔬丏¶
錢一日晝寢夢一金色龍食所藝萵苣數畦僧寤驚且¶
曰必有異人至已而見一偉丈夫於所夢之處取萵苣¶
食之僧視其狀貌凛然遂攝衣延之餽食甚勤頃刻告¶
去僧屬之曰富貴無相忘因以所夢告且曰公他日得¶
<pb:KR3i0044_WYG_018-34b>¶
志願為老僧于此地建一大寺偉丈夫乃藝祖也既即¶
位求其僧尚存遂命建寺賜名普安¶
集藻─五言古詩─増─唐杜甫種萵苣并序─既雨已秋堂下¶
理小畦隔種一兩席許萵苣向二旬矣而苣不甲坼獨¶
野莧青青傷時君子或晚得微祿轗軻不進因作此詩¶
陰陽一錯亂驕蹇不復理枯旱於其中炎方慘如燬植¶
物半蹉跎嘉生將已矣雲雷歘奔命師伯集所使指揮¶
赤白日澒洞青光起雨聲先已風散足盡西靡山泉落¶
<pb:KR3i0044_WYG_018-35a>¶
　滄江霹靂猶在耳終朝紆颯沓信宿罷瀟灑堂下可以¶
　畦呼童對經始苣兮蔬之常随事藝其子破塊數席間¶
　荷鋤功易止兩旬不甲坼空惜埋泥滓野莧迷汝来宗¶
　生實於此此輩豈無秋亦蒙寒露委翻然出地速滋蔓¶
　戶庭毁因知邪干正掩抑至沒齒賢良雖得祿守道不¶
　封已壅塞敗蘭芝衆多盛荆杞中園陷蕭艾老圃永為¶
　恥登於白玉盤藉以如霞綺莧也無所施胡顔入筐篚¶
　别錄─増─野䔩品─萵苣菜采取去葉去皮寸切以滚湯泡¶
<pb:KR3i0044_WYG_018-35b>¶
　之加薑油糖醋拌之─學圃餘疏─萵苣絶盛于京口鹹¶
　食脆羙即旋摘烹之亦佳　─原─本草─彭乗云萵苣有毒¶
　百蟲不敢近蛇虺觸之則目瞑不見物人中其毒薑汁¶
　解之¶
　¶
　¶
　¶
御定佩文齋廣羣芳譜卷十六¶
